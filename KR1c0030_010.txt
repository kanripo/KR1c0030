# -*- mode: mandoku-view; -*-
#+TITLE: 詩經疏義會通
#+DATE: 2015-08-24 22:05:26.016858
#+PROPERTY: ID KR1c0030
#+PROPERTY: BASEEDITION WYG    
#+PROPERTY: JUAN 卷八
<pb:KR1c0030_WYG_010-1a>¶
欽定四庫全書¶
　詩經疏義㑹通卷八　　　元　朱公遷　撰¶
　　　豳一之十五¶
　　　　豳國名在禹貢雍(去/聲)州岐山之北原隰之野¶
　　　　虞夏之際棄為后稷而封于邰(音/台)及夏之衰¶
　　　　棄稷不務(言棄去后稷之事/而不以蒍務也)棄子不窋(迍入/聲)¶
　　　　失其官守而自竄于戎狄之間(輯録謂之尉/季慶州安縣)¶
　　　　(有尉季城亦謂之不窋城孔疏/云韋昭以為不窋當太康之時)不窋生鞠陶¶
<pb:KR1c0030_WYG_010-1b>¶
　　　　鞠陶生公劉能復(扶又/反)修后稷之業民以富¶
　　　　實乃相(去/聲)土地之宜而立國于豳之谷焉十¶
　　　　世而大(音/泰)王徙居岐山之陽(自公劉至大王/凡十世此用史)¶
　　　　(記之説也世本謂后稷至古公二十餘世與/此不同或云當從世本輯録金氏曰路史謂)¶
　　　　(稷生斄蠒斄蠒生叔均自后稷至公劉十餘/世按世本自公劉歴慶節皇僕差弗偽榆公)¶
　　　　(非辟方髙圉侯牟亞圉雲都太公組紺諸盩/十有二世而生古公亶父史記以不窋為后)¶
　　　　(稷子而又缺辟方侯牟雲都諸盩四世遂謂/后稷至文王為十五世許氏曰稷契同時受)¶
　　　　(封契至湯四百餘年而十四世/稷至文王十五世其亦誤矣)十二世而文¶
<pb:KR1c0030_WYG_010-2a>¶
　　　　王始受天命十三世而武王遂為天子武王¶
　　　　崩成王立年幼不能涖阼(輯録鄭氏曰涖視/也不能視阼階行)¶
　　　　(人君/之事)周公旦以冡宰攝政乃述后稷公劉之¶
　　　　化作詩一篇以戒成王謂之豳風(豳不先二/南尊文王)¶
　　　　(也不繼二南豳先岐後也不與王風相屬興/衰非其類也文王致治周公反正十五國風)¶
　　　　(以是始終之則循/環而為治世矣)而後人又取周公所作及¶
　　　　凡為(去/聲)周公而作之詩以附焉(周公之詩不/入于雅風雅)¶
　　　　(不同體也不入于魯周公未嘗治魯也不自/為國王朝卿士不得専名一國也公之詩無)¶
<pb:KR1c0030_WYG_010-2b>¶
　　　　(所可係特以七月之故而為豳破斧以下又/以公之故而為豳且公所食邑在豳岐之間)¶
　　　　(豳者公之采邑也豳與二南相為始終則尊/周公與文王等矣輯録通釋曰七月而後附)¶
　　　　(以鴟鴞東山者亦周公所作也附以伐柯破/斧九罭狼跋者衆人為周公而作之詩也)¶
　　　　豳在今邠州三水縣(輯録豳即今邠州豳之/字為邠唐開元因改古)¶
　　　　(文而/改也)邰在今京兆府武功縣(輯録京兆府即/今西安府並𨽻)¶
　　　　(陜/西)¶
七月流火(叶虎/委反)九月授衣(叶上/聲)一之日觱(音/必)𤼵(叶方/吠反)二¶
之日栗烈(叶力/制反)無衣無褐(音曷叶/許例反)何以卒歲(或曰𤼵烈/褐皆如字)¶
<pb:KR1c0030_WYG_010-3a>¶
(而歲讀/如雪)三之日于耜(叶羊/里反)四之日舉趾同我婦子(叶奬/里反)¶
饁(炎輙/反)彼南畝(叶蒲/彼反)田畯(音/俊)至喜¶
　賦也七月斗建申之月夏之七月也後凡言月者放¶
　(上/聲)此(輯録通釋曰凡詩中月數皆以/寅月起數不特此詩為然也)流下也火大火¶
　心星也以六月之昏加于地之南方(昏而火中堯典/在仲夏月令在)¶
　(季夏豳公當夏時以歲差求之當在五/六月之交此據月令為説舉大槩耳)至七月之昏¶
　則下而西流矣(天傾西北故自東而/西則曰下而西流)九月霜降始寒¶
　而𧖟績之功亦成故授人以衣使禦寒也(授者家長/以與家人)¶
<pb:KR1c0030_WYG_010-3b>¶
　(也/)一之日謂斗建子一陽(復/)之月二之日謂斗建丑¶
　二陽(臨/)之月也變月言日言是月之日也後凡言日¶
　者放此(月者是歲之月也日者是月之日也一之日/二之日言一陽之月之日二陽之月之日也)¶
　(詩主詠謌故變換成文若直言十一月十二月則不/成文理非詩矣故張子謂言月又言日别無義例只)¶
　(是順文輯録一之日至四/之日皆以陽長而言之)蓋周之先公已用此以紀¶
　候故周有天下遂為一代之正朔也(豳雖小而立國/皆有逺大之規)¶
　(證之大雅公劉可見况其地荒逺不能盡從中國其/于月數民人或自以意便數之循用既久自成一代)¶
　(之制使商不建丑/周亦必為天正矣)觱𤼵風寒也栗烈氣寒也褐毛布¶
<pb:KR1c0030_WYG_010-4a>¶
　也(輯録孔氏曰褐賤者所服/今夷狄作褐皆織毛為之)歲夏正之歲也于往也¶
　耜田器也(輯録耜起土之器易曰斵木為耜揉/木為耒蓋取諸益取上入下動之義)于耜¶
　言往修田器也舉趾舉足而耕也我家長(上/聲)自我也¶
　饁餉田也田畯田大夫勸農之官也○周公以成王¶
　未知稼穯之艱難故陳后稷公劉風化之所由使瞽¶
　矇朝夕諷誦以教之(輯録真氏曰周家以農事開國/成王幼冲周公作詩使瞽矇謌)¶
　(之庻幾王知小民之依不敢/荒寜蓋與無逸同一意也)此章首言七月暑退將¶
　寒故九月而授衣以禦之葢十一月以後風氣日寒¶
<pb:KR1c0030_WYG_010-4b>¶
　不如是則無以卒歲也(將寒之時無所備則既寒之/日何所及乎是以豫為之計)¶
　(也/)正月則徃修田器二月則舉趾而耕少者既皆出¶
　而在田故老者率婦子而餉之治田早而用力齊是¶
　以田畯至而喜之也(輯録通釋曰治田早者二月而/即舉趾也用力齊者少壯則在)¶
　(田家長婦子則致餉也勸農之道無非欲其不後于/時不懈于力邠人乃不待勸而能然田畯所以喜也)¶
　此章前段言衣之始後段言食之始(輔氏曰無衣無/褐見其慮事之)¶
　(豫于耜舉趾見其趨事之速同我婦子見其家人之/心一田畯至喜見其上下之志通愚謂先時而有備)¶
　(及時而盡力豳人/衣食之計葢如此)二章至五章終前段之意六章至¶
<pb:KR1c0030_WYG_010-5a>¶
　八章終後段之意(輯録解頥曰七月之詩以衣食為/急而衣食所資以豫備為貴必以)¶
　(七月為首者三隂之月隂氣始盛故于是而豫為禦/寒之備三陽之月陽氣始盛故于是而豫為治田之)¶
　(備先衣而後食故以七月為首也大寒之候在于丑/月而圖之于建中之時収成之候在于酉月而慮之)¶
　(于建寅之日其為豫備可知若寒至而後索衣飢至/而後索食則其為計亦晚矣○増釋許氏曰凡事豫)¶
　(則立七月之詩豫而已矣有天下國家者豫其所當/豫則無有不善矣  詩中以日言者雖為建子之義)¶
　(其實主于陽而言然止于四之日者春日載陽春日/遲遲即辰月也蠶事必在季春故也建巳為正陽之)¶
　(月不曰六之日而曰四月者蓋隂陽之生皆以漸夏/至一隂生非生于夏至之日謂至夏至之日而成一)¶
　(隂也其始實自小滿之日六陽已極而微隂萌兆/馴致而成故君子探其理于建已惟以月言之也)¶
<pb:KR1c0030_WYG_010-5b>¶
○七月流火九月授衣春日載陽有鳴倉庚(叶古/良反)女執¶
懿筐遵彼微行(叶户/郎反)爰求柔桑春日遲遲采蘩祁祁(巨/之)¶
(反/)女心傷悲殆及公子同歸¶
　賦也載始也陽温和也倉庚黄鸝也懿深美也遵循¶
　也微行小徑也柔桑稺桑也遲遲日長而暄也蘩白¶
　蒿也所以生𧖟今人猶用之蓋𧖟生未齊未可食桑¶
　故以此啖(音/淡)之也祁祁衆多也或曰徐也公子豳公¶
　之子也○再言流火授衣者將言女功之始故又本¶
<pb:KR1c0030_WYG_010-6a>¶
　于此遂言春日始和有鳴倉庚之時而𧖟始生則執¶
　深筐以求稺桑然又有生而未齊者則采蘩者衆而¶
　此治𧖟之女感時而傷悲蓋是時公子猶娶于國中¶
　而貴家大族連姻公室者亦無不力于𧖟桑之務故¶
　其許嫁之女預以將及公子同歸而逺(去/聲)其父母為¶
　悲也(輯録通釋曰同歸者同親迎之/公子而歸以為離親之悲也)其風俗之厚而¶
　上下之情交相忠愛如此(上下忠愛以殆及公子同/歸一句生義公子娶婦而)¶
　(有親迎之禮女家歸妹而無/愆期之心所謂交相忠愛也)後章凡言公子者放此¶
<pb:KR1c0030_WYG_010-6b>¶
　(張子曰此章次于耕者重昏嫁夲人情也輯録/解頥曰趨事之勤秉心之厚此所以為豳俗也)¶
○七月流火八月萑(户官/反)葦(韋鬼/反)𧖟月條(他彫/反)桑取彼¶
斧斨(七羊/反)以伐逺揚猗(於宜/反)彼女桑七月鳴鵙(圭覔/反)八¶
月載績載𤣥載黄我朱孔陽為公子裳¶
　賦也萑葦即蒹葭也𧖟月治𧖟之月(王氏謂𧖟長非/一月故不指言)¶
　(某月程子謂計歲氣之早晚不可指定幾月愚按二/説皆當此正用其意而云然或引月令而専指為三)¶
　(月則/拘矣)條桑枝落之采其葉也斧隋(音妥/圜也)銎(音穹斧斤/受柄處也)¶
　(輯録隋/圜而長)斨方銎逺揚逺枝揚起者也(輯録孔疏皆/手所不及者)取¶
<pb:KR1c0030_WYG_010-7a>¶
　葉存條曰猗女桑小桑也(輯録小者曰女如/小墻亦曰女墻)小桑不¶
　可條取故取其葉而存其條猗猗然耳(輯録蘇氏曰/葉盡則條猗)¶
　(猗其/長也)鵙伯勞也(伯勞以夏至鳴應隂氣之動/七月三隂隂盛也故極鳴)績緝也¶
　𤣥黑而有赤之色朱赤色陽明也○言七月暑退將¶
　寒而是歲禦冬之備亦庻幾(平/聲)其成矣又當預擬来¶
　歲治𧖟之用故于八月萑葦既成之際而収蓄之將¶
　以為曲薄(曲薄所以棲蠶/用萑葦為之)至来歲治𧖟之月則采桑¶
　以供𧖟食而大小畢取見𧖟盛而人力至也𧖟事既¶
<pb:KR1c0030_WYG_010-7b>¶
　備又于鳴鵙之後麻熟而可績之時則績其麻以為¶
　布(輯録王氏曰𧖟生于陽氣之淑時故以倉/庚為候麻成于隂徳之慝時故以鵙為候)而凡此¶
　𧖟績之所成者皆染之或𤣥或黄而其朱者尤為鮮¶
　明皆以供上而為公子之裳言勞于其事而不自愛¶
　以奉其上蓋至誠慘怛之意上以是施之下以是報¶
　之也(此因在下者之情而上之所施者可見輯録通/釋曰至誠慘怛之情一施一報即所謂交相忠)¶
　(愛者/也)以上(上/聲)二章専言𧖟績之事以終首章前段無¶
　衣之意(自首章至此皆以暑退將寒言之見/寒之積有其漸也故以七月為始)¶
<pb:KR1c0030_WYG_010-8a>¶
○四月秀葽(於遥/反)五月鳴蜩(徒彫/反)八月其穫(戸郭/反)十月¶
隕(干敏/反)蘀(音/託)一之日于貉(户各/反)取彼狐貍(力之/反)為公子¶
裘(叶渠/之反)二之日其同載纉(子管/反)武功言私其豵(子公/反)獻¶
豜(古年/反)于公¶
　賦也不榮而實曰秀(輯録爾雅云木謂之華草謂之/榮不榮而實者謂之秀榮而不)¶
　(賔者謂/之英)葽草名(逺志也鄭氏曰物生于陽而成于隂/四月純陽而隂已胎葽感隂氣之早)¶
　(者也故物之/成者自葽始)蜩蟬也(七月寒蟬鳴蟬隂類也故鳴始/于五月張子曰秀葽者物成之)¶
　(初鳴蜩者歲秋之漸輯録王氏曰陽生則言日隂生/則言月然四月正陽秀葽言月何也秀葽以言隂也)¶
<pb:KR1c0030_WYG_010-8b>¶
　(四月隂生者氣/之先至故也)穫禾之早者可穫也(正秋隂盛成/物之時也)隕¶
　墜蘀落也(輯録説文草木皮葉落墮地為蘀黄氏曰/落與隕字之義何别當采説文之意乾葉)¶
　(為/蘀)謂草木隕落也(隂氣極/殺氣盛)貉狐貍也于貉猶言于耜¶
　謂往取狐貍也同竭作以狩也(輯録地官小司徒云/凡起徒役毋過家一)¶
　(人以其餘為羡唯田與追胥竭作注云/惟田獵與逐捕冦盗則正卒羡卒盡行)纉習而繼之¶
　也(輯録繼纉武事年常/習之使不忘戰也)豵一歲豕豜三歲豕也○言¶
　自四月純陽(乾/)而歴一隂(姤/)四隂(觀/)以至純隂(坤/)之¶
　月則大寒之候將至(推隂氣之/漸進如此)雖𧖟桑之功無所不¶
<pb:KR1c0030_WYG_010-9a>¶
　備猶恐其不足以禦寒故于貉而取狐貍之皮以為¶
　公子之裘也(輯録真氏曰上言織薄于秋求桑于春/躬𧖟織之勞以為衣者無所不至猶恐)¶
　(其未足也于貉為/裘又有以相之)獸之小者私之以為已有而大者¶
　則獻之于上亦愛其上之無已也此章専言狩獵以¶
　終首章前段無褐之意(隂不起于隂而起于陽寒不/根于寒而根于暑當純陽之)¶
　(月而純隂極寒已可逆推矣故此章以四月為始輯/録通釋曰前兩章終無衣之意固有至誠慘怛忠愛)¶
　(其上之情而此章終無褐之意一則曰為公子裘二/則曰獻豜于公亦如上章之意焉是則下之憂夫無)¶
　(衣無褐而欲為之備者皆汲汲邠公家人之身而不/敢以已之温暖為先非邠公有以施之安能使之若)¶
<pb:KR1c0030_WYG_010-9b>¶
　(是/哉)¶
○五月斯螽(音/終)動股六月莎(素和/反)雞振羽七月在野(叶/上)¶
(與/反)八月在宇九月在户(後五/反)十月蟋蟀入我牀下(叶後/五反)¶
(八字/一句)穹(起弓/反)窒(珍悉/反)熏(許云/反)鼠塞向墐(音/覲)戸(同/上)嗟我婦¶
子(叶兹/五反)曰為改歲入此室處¶
　賦也斯螽莎雞蟋蟀一物隨時變化而異其名動股¶
　始躍而以股鳴也(蟋蟀秋鳴亦隂類也而變化不一/動股之時則為斯螽蓋感隂氣之)¶
　(萌故變/始于此)振羽能飛而以翅鳴也(輯録今絡緯虫是也/考工記以股鳴者斯)¶
<pb:KR1c0030_WYG_010-10a>¶
　(螽是也以翼鳴/者莎雞是也)宇簷下也暑則在野寒則依人穹空¶
　(音/孔)隙也(空穿孔也/隙罅漏也)窒塞(悉則/反)也向北出牖也墐塗也¶
　庶人篳户冬則塗之(孔氏曰篳户以荆竹織/門以其通風故泥之也)東萊吕¶
　氏曰十月而曰改歲三正之通于民俗尚矣(輯録索/隱曰尚)¶
　(上也言久逺也然/尚矣文出大戴禮)周特舉而迭用之耳(舜協時月正/日啟征有扈)¶
　(數其怠棄三正蔡氏以為子丑寅之建唐虞以前當/已有之今按何以卒歲在二之日下則夏正之歲也)¶
　(曰為改歲在十月之下則非夏正之歲矣蓋以建寅/數之者時王之正朔也以一之日數之者豳人之紀)¶
　(候也當時民俗葢兩用之故詩于卒歲改歲亦互見/輯録時舉問據七月詩用夏正而不見用商正吕氏)¶
<pb:KR1c0030_WYG_010-10b>¶
　(謂舉而迭用之何也朱子曰周歴夏商其未有天下/之時固用夏商之正朔然其國僻逺無純臣之義又)¶
　(自有私記其時日者故三正皆曾用也按/吕氏商周迭用之説似不専為豳風𤼵也)○言覩蟋¶
　蟀之依人則知寒之將至矣于是室中空隙者塞之¶
　熏鼠使不得穴于其中塞向以當北風墐户以禦寒¶
　氣而語(去/聲)其婦子曰歲將改矣天既寒而事亦已可¶
　以入此室處矣此見老者之愛也(輯録輔氏曰張子/所謂見老者之愛)¶
　(深得其㫖蓋人老則慮事周為計密解頥曰由動股/而至入我牀下所以感時物之屢變由穹窒而至于)¶
　(墐户入室所以盡人事之當為豳民于衣食之奉必/先老而後幼先貴而後賤獨于改歲入室則老幼貴)¶
<pb:KR1c0030_WYG_010-11a>¶
　(賤同之所以/廣其愛也)此章亦以終首章前段禦寒之意(此章/因候)¶
　(蟲之變化而驗隂氣之始終故以五月為始○凡事/豫則立七月之詩豫而已七月憂寒已豫矣驗斯螽)¶
　(于五月則又豫觀秀葽于四月則又為豫取明年萑/葦于今年之八月則尤為豫也輯録通釋曰已上三)¶
　(章皆言所以為公上禦寒之計此章然後/自言禦寒可見其君臣之義尊卑之序矣)¶
○六月食鬱及薁(於六/反)七月亨(普庚/反)葵及菽(音/叔)八月剥¶
(普卜/反)棗(叶音/走)十月穫稻(叶徒/苟反)為此春酒以介眉夀(叶殖/酉反)¶
七月食𤓰(叶音/孤)八月斷壺九月叔苴(七餘/反)采荼(音/徒)薪樗¶
(敕書/反)食(音/嗣)我農夫¶
<pb:KR1c0030_WYG_010-11b>¶
　賦也鬱棣屬薁蘡(音纓又/音鶯)薁也(欎車下李薁即/薁李皆果名)葵菜¶
　名(輯録爾雅曰莖大葉/小花紫黄色可茹)菽豆也剥擊也穫稻以釀酒¶
　也介助也介眉夀者頌禱之詞也(輯録毛傳眉夀毫/眉也孔疏眉夀者)¶
　(年老有毫/眉秀出)壺瓠也(輯録斷當音短孔疏斷取而食之/劉執中曰瓠枯者可為壺嫩者可)¶
　(供茹八月宜斷其藤令勿復/花實所以堅其壺而大其茹)食𤓰斷壺亦去(上/聲)圃為¶
　場之漸也叔拾也苴麻子也(輯録孔疏謂拾取/麻子以供食也)荼苦¶
　菜也樗惡木也(輯録樗木大不可為材/用但可為薪故云耳)○自此至卒¶
　章皆言農圃飲食祭祀燕樂(音/洛)以終首章後段之意¶
<pb:KR1c0030_WYG_010-12a>¶
　而此章果酒嘉蔬以供老疾奉賔祭(供老疾奉賔祭/皆自以介眉夀)¶
　(一句生義凡子弟舉酒于長必祝賔主勸醻/必祝燕不徒燕祭而後有燕故併以祭言之)𤓰瓠苴¶
　荼以為常食少長之義豐儉之節然也(此章専言食/物而豳土晚)¶
　(寒物遲熟至六月始食新味也故以六月為始輯録/陳氏曰取豵以為私取豜以獻公上下之分著矣以)¶
　(美者養老惡者自養長幼之義明矣解頥曰此章當/㸔介眉夀食農夫六字鬱薁之食葵菽之烹棗之剥)¶
　(而春酒之為皆介眉夀之事介有助之之意則非以/為常食也𤓰之食壺之斷苴之叔荼之采樗之薪皆)¶
　(食農夫之事食有養之之意固以是為常矣然則果/酒嘉蔬非不可以及少也而供老病奉賔祭之意多)¶
　(𤓰瓠苴荼老者未必不食也而不可以為常于以見/食稻食肉乃老者之常而果酒嘉蔬則又于常食之)¶
<pb:KR1c0030_WYG_010-12b>¶
　(外専以此而致其助也有常食以養之而又有/美味以助之此豳人之老所以無凍餒也歟)¶
○九月築場圃(溥故/反)十月納禾稼(叶古/護反)黍稷重(直容/反)穋¶
(音六叶/六直反)禾麻菽麥(叶訖/力反)嗟我農夫我稼既同上入執宫¶
功晝爾于茅宵爾索綯(徒刀/反)亟(紀力/反)其乗屋其始播百¶
榖¶
　賦也場圃同地物生之時則耕治以為圃而種菜茹¶
　物成之際則築堅之以為場而納禾稼蓋自田而納¶
　之于場也禾者榖連藁秸(音/戛)之總名禾之秀實而在¶
<pb:KR1c0030_WYG_010-13a>¶
　野曰稼先種後熟曰重後種先熟曰穋再言禾者稻¶
　秫(音/述)苽(音/孤)梁之屬皆禾也(輯録秫似黍米而粒小堪/作酒苽雕胡也孔氏曰麻)¶
　(與菽麥則無禾稱故于麻麥之上更言禾字以總/諸禾也許氏曰麥非納于十月蓋總言農事畢耳)同¶
　聚也(禾稼之納有遲早至/十月則無不納者矣)宫邑居之宅也古者民受¶
　五畝之宅二畝半為廬在田春夏居之二畝半為宅¶
　在邑秋冬居之功葺治之事也(輯録王氏曰城中有/宅田中有廬出而作)¶
　(于田入而休于/室皆授之以時)或曰公室官府之役也(輯録范氏曰/宫功公室之)¶
　(役也董氏曰/蓋官府之役)古者用民之力歲不過三日是也(此即/上入)¶
<pb:KR1c0030_WYG_010-13b>¶
　(二字推之然自田廬至邑居/亦可以上入言也前説為優)索絞也綯索也乗升也¶
　○言納于場者無所不備則我稼同矣可以上入都¶
　邑而執治宫室之事矣(輯録毛傳入為上/出為下上時掌反)故晝往取¶
　茅夜而絞索亟升其屋而治之(輯録嚴氏曰晝取茅/草將以蓋屋夜作索)¶
　(綯將以/縳室也)蓋以来歲將復(扶又/反)始播百榖而不暇于此¶
　故也不待督責而自相警戒不敢休息如此(輯録天/運而不)¶
　(息人勤而不已也程子曰古者功作之事皆于冬月/閒隙之際如修完屋廬墻垣之類皆為來嵗計皆是)¶
　(一歲既終則復慮其始也輔氏曰詩言民之趨于農/功自然如此其亟故孟子引之以證其民事不可緩)¶
<pb:KR1c0030_WYG_010-14a>¶
　(之/説)吕氏曰此章終始農事以極憂勤艱難之意(此章/先言)¶
　(農之終事以起農之始事故以九月為始輯録解頥/曰稼之既同若可以少休也而即念夫邑居之當修)¶
　(屋之方乗若可以少緩也而復念夫農功之當始于/其築而納之也有以見其歡欣鼓舞之意于其亟而)¶
　(乗之也有以見其勸勉戒飭之意事有始終而/其憂勤艱難則無間于始終此所以為厚也歟)¶
○二之日鑿冰沖沖三之日納于凌(力證/反)隂(叶於/容反)四之¶
日其蚤(音/早)獻羔祭韭(音九叶/已小反)九月肅霜十月滌(徒力/反)場¶
朋酒斯饗(叶虚/良反)曰殺羔羊躋(子奚/反)彼公堂稱彼兕觥(號/彭)¶
(反叶古/黄反)萬夀無疆¶
<pb:KR1c0030_WYG_010-14b>¶
　賦也鑿冰謂取冰于山也沖沖鑿冰之意(沖訓和則/沖沖者乃)¶
　(舂容之意輯録孔疏非/貌非聲故云鑿冰之意)周禮正歲十二月令斬冰是¶
　也(見天官凌人此官府之役/也輯録正歲謂夏正季冬)納藏也藏冰所以備暑¶
　也凌隂冰室也豳土寒多正月風未解凍故冰猶可¶
　藏也(前言備寒者不一此言藏冰則備暑/也備寒所以為下備暑所以為上)蚤蚤朝也¶
　韭菜名獻羔祭韭而後啟之月令仲春獻羔開冰先¶
　薦寢廟是也(輯録陳氏曰獻羔以祭司寒之神先/薦寢廟者不敢以人之餘奉神也)蘇¶
　氏曰古者藏冰發冰以節陽氣之盛夫陽氣之在天¶
<pb:KR1c0030_WYG_010-15a>¶
　地譬如火之著(音/斫)于物也故常有以解之十二月陽¶
　氣藴伏錮而未發其盛在下則納冰于地中至于二¶
　月四陽作(大/壯)蟄蟲起陽始用事則亦始啟冰而廟薦¶
　之至于四月陽氣畢達隂氣將絶則冰于是大發食¶
　肉之禄老病喪浴冰無不及(食肉之禄注云謂在朝/廷治其職事就官食者)¶
　(輯録左傳云大夫命婦喪浴至/于老疾注云老致仕在家者)是以冬無愆陽夏無¶
　伏隂春無凄風秋無苦雨雷出不震無災霜雹癘疾¶
　不降民不夭札也(語本左傳昭公四年申豐之説蘇/氏又發明之如此輯録杜氏曰愆)¶
<pb:KR1c0030_WYG_010-15b>¶
　(過也謂冬温伏隂謂夏寒凄寒也苦雨/霖雨為人所患苦短折為夭夭死為札)胡氏曰藏冰¶
　開冰亦聖人輔相(去/聲)燮調之一事耳不専恃此以為¶
　治(去/聲)也(二説宜以/胡氏為當)肅霜氣肅而霜降也滌場者農事¶
　畢而掃場地也兩尊曰朋鄉飲酒之禮兩尊壺于房¶
　户間是也(置酒曰尊尊于東房之西室户之東在賔/主之間示主人與客共有此酒也按古人)¶
　(之堂自半以前虚之為堂半以後實之為室室之東/為東房西為西房兩房一室各有户南向出户即為)¶
　(堂/矣)躋升也公堂君之堂也稱舉也疆竟也(竟音境無/彊竟則無)¶
　(限/止)○張子曰此章見民忠愛其君之甚既勸趨其藏¶
<pb:KR1c0030_WYG_010-16a>¶
　冰之役又相戒速畢場功殺羊以獻于公舉酒而祝¶
　其夀也(吕氏曰豳之先公國容未備無君民之間故/其禮如此愚謂此章専言奉公之事因鑿冰)¶
　(而以二之/日為始)¶
　　　七月八章章十一句¶
　　　　周禮籥章中(即仲/字)春晝擊土鼓龡(即吹/字)豳詩¶
　　　　以逆暑中秋夜迎寒亦如之(輯録注籥章吹/籥以為詩章土)¶
　　　　(鼓燒土以為匡也逆暑以晝求/諸陽迎寒以夜求諸隂逆迎也)即謂此詩也¶
　　　　(輔氏曰此詩専言寒暑之候以為斯民農桑/之節故周于逆暑迎寒之際皆用之愚按輔)¶
<pb:KR1c0030_WYG_010-16b>¶
　　　　(氏之言甚協詩意夫周公因民事而言天時/非歴舉四時十二月而致詳于節候也故建)¶
　　　　(辰之月未嘗専及之而餘月或一再四三言/或反覆道之不厭蓋其意惟以農桑為主寜)¶
　　　　(計時月之詳略乎而不知者/必以蠶月補所未言亦固也)王氏曰仰觀星¶
　　　　日霜露之變(輯録流火春日/載陽肅霜之類)俯察昆蟲草木¶
　　　　之化(輯録有鳴倉庚嗚/蜩秀葽隕蘀之類)以知天時以授民事¶
　　　　(輯録蠶月條桑授衣築場圃塞向墐户鑿/冰之類○此二句本承上文以起下文也)女¶
　　　　服事乎内(輯録求桑/載績之類)男服事乎外(輯録于耜/舉趾穫稻)¶
　　　　(于貉之類○此即/以授民事之事也)上以誠愛下下以忠利上¶
<pb:KR1c0030_WYG_010-17a>¶
　　　　(利順也輯録我朱孔陽為公子裳言私其豵/獻豜于公之類此即在下之情而知上之誠)¶
　　　　(愛/也)父父子子夫夫婦婦(輯録此言各/得其道也)養老而¶
　　　　慈幼食力而助弱(助弱即于養老慈幼見之/入此室處老者為幼者助)¶
　　　　(弱也以介眉之類少者為老者助弱也輯/録同我婦子饁彼南畝食我農夫皆是也)其¶
　　　　祭祀也時(此詩惟獻羔祭韭一句為祭祀而/果酒嘉蔬以奉賔祭則祭亦在其)¶
　　　　(中/矣)其燕饗也節(進享于君惟羔羊朋/酒而已是節儉也)此七月¶
　　　　之義也(輯録真氏曰農者衣食之本惟其關/生民之大命是以服天下之至勞今)¶
　　　　(以此詩考之是其心無一念不在乎農也一/歲之間無一日不専乎農也一家之内無一)¶
<pb:KR1c0030_WYG_010-17b>¶
　　　　(人不力乎農也近世張栻入侍經筵言周公/之告成王見于詩有如七月見于書有如無)¶
　　　　(逸欲其知稼穡之艱難與小人之依帝王所/傳心法之要端在于此其論最為懇至臣愚)¶
　　　　(不佞願詔儒臣以今農夫紅女耕桑勞勩之/狀作為歌詩退朝之暇使人日誦乎前且繪)¶
　　　　(畫成圖揭之宫掖布之戚里庶幾聖心惕然/不忘小民之依而六宫嬪御外戚近屬亦知)¶
　　　　(衣食之所自来而/不狃侈汰之習也)¶
鴟鴞鴟鴞既取我子(乂叶/入聲)無毁我室(人叶/上聲)恩斯勤斯鬻¶
(由六/反)子之閔(叶眉/貧反)斯¶
　比也為鳥言以自比也鴟鴞鵂鶹(音休/留)惡鳥攫(俱縳/反爪)¶
<pb:KR1c0030_WYG_010-18a>¶
　(持/也)鳥子而食者也室鳥自名其巢也恩情愛也勤篤¶
　厚也鬻養閔憂也○武王克商使弟管叔鮮蔡叔度¶
　監于紂子武庚之國武王崩成王立周公相(去/聲)之而¶
　二叔以武庚叛且流言于國曰周公將不利于孺子¶
　(輯録蔡氏曰流言無根之言/如水之流自彼而至此也)故周公東征二年乃得¶
　管叔武庚而誅之(此得字用書文/罪人斯得之得)而成王猶未知周¶
　公之意也公乃作此詩以貽王託為鳥之愛巢者呼¶
　鴟鴞而謂之曰鴟鴞鴟鴞爾既取我之子矣無更毁¶
<pb:KR1c0030_WYG_010-18b>¶
　我之室也(輯録毁去聲非自/壞而隳毁之也)以我情愛之心篤厚之¶
　意鬻養此子誠可憐憫(此可見周公于/兄弟至厚也)今既取之其¶
　毒甚矣况又毁我室乎以比武庚既敗管蔡(亂國以/自敗者)¶
　(二叔也而謂武庚敗管蔡則公為親者諱也其實/二叔以武庚扇惑而後起指為罪之魁也宜哉)不¶
　可更毁我王室也(事本金縢説從張氏故以居東為/東征以鴟鴞為作于致辭管蔡之)¶
　(後也至蔡氏書傳乃朱子晚年之説又從鄭氏改讀/弗辟之辟為避而與此説不同但詩言既取我子則)¶
　(武庚已敗管蔡管叔既已受誅矣今/讀鴟鴞不必求合于蔡氏書傳也)¶
○迨天之未隂雨徹彼桑土(音杜徒/古反)綢(直留/反)繆(莫侯/反)牖¶
<pb:KR1c0030_WYG_010-19a>¶
户(後五/反)今女(音/汝)下民或敢侮予(叶演/女反)¶
　比也迨及徹取也桑土桑根也(輯録桑根/之皮也)綢繆纒綿¶
　也牖巢之通氣處户其出入處也○亦為鳥言我及¶
　天未隂雨之時而往取桑根以纒綿巢之隙穴使之¶
　堅固以備隂雨之患則此下土之民誰敢有侮予者¶
　亦以比已深愛王室而預防其患難(去聲/後同)之意故孔¶
　子賛之曰為此詩者其知道乎能治其國家誰敢侮¶
　之(有備則無患此為治之大法也朱/子引之以見周公善于為治如此)¶
<pb:KR1c0030_WYG_010-19b>¶
○予手拮(音/吉)据(音/居)予所捋(力活/反)荼予所蓄租(子胡/反)予口¶
卒瘏(音/徒)曰予未有室家(叶古/胡反)¶
　比也拮据手口共作之貌捋取也荼萑(音/丸)苕(音迢孔/氏曰&KR3016;)¶
　(為蕉苕謂&KR3016;之秀/穗也&KR3016;頑去聲)可藉(慈夜/反)巢者也蓄積租聚也卒¶
　盡瘏病也室家巢也○亦為鳥言作巢之始所以拮¶
　据以捋荼蓄租勞苦而至于盡病者(輯録嚴氏曰手/拮据而捋荼蓄)¶
　(租而口卒瘏/交錯言之也)以巢之未成也以比已之前日所以勤¶
　勞如此者以王室之新造而未集故也(集就/也)¶
<pb:KR1c0030_WYG_010-20a>¶
○予羽譙譙(在消/反)予尾翛翛(素彫/反)予室翹翹(祈消/反)風雨¶
所漂(匹遥/反)摇予維音嘵嘵(呼堯/反)¶
　比也譙譙殺(色界/反)也翛翛敝也翹翹危也嘵嘵急也¶
　○亦為鳥言羽殺尾敝以成其室而未定也風雨又¶
　從而漂摇之則我之哀鳴安得而不急哉以比已既¶
　勞悴王室又未安而多難乗之(輯録解頥曰當是時/王心疑于上羣情惑)¶
　(于下亂賊乗機伺間于其側而/國𫝑之危甚于風雨之漂摇也)則其作詩以喻王亦¶
　不得而不汲汲也¶
<pb:KR1c0030_WYG_010-20b>¶
　　　鴟鴞四章章五句(一章斥武庚作亂之罪二章/自述其所以防亂之意三章)¶
　　　　(言其所以勤勞之故四/章言其所以作詩之故)¶
　　　　事見書金縢篇(輯録鄒季友曰藏書之匱金/以鑰之縢以緘之二者兼用)¶
　　　　(故謂之金縢所以致其固也按朱子語録前/後不同朱子詩傳鴟鴞篇亦不用鄭説故今)¶
　　　　(世經師多從孔傳蓋謂成王幼冲周公/身任安危之寄豈可避小嫌而輕去哉)¶
我徂東山慆慆(叶刀/反)不歸(無韻/未詳)我来自東零雨其濛我¶
東曰歸我心西悲制彼裳衣勿士行(戸郎/反)枚(叶謨/悲反)蜎蜎¶
(烏𤣥/反)者蠋(音/蜀)烝在桑野(叶上/與反)敦(都廻/反)彼獨宿亦在車下¶
<pb:KR1c0030_WYG_010-21a>¶
(叶後/五反)¶
　賦也東山所征之地也(輯録李氏曰周在豐鎬管蔡/三監叛其地在王室之東周)¶
　(公征之自西而/東故謂之東征)慆慆言久也零落也濛雨貌裳衣平¶
　居之服也勿士行枚未詳其義鄭氏曰士事也行陳¶
　(去聲謂軍師/行伍之列)也枚如箸(俗作/筯)衘之有繣(音畫/繩也)結項中¶
　(諸本項作頸/誤頸後曰項)以止語也(輯録軍法止/語為相疑惑)蜎蜎動貌蠋桑¶
　蟲如𧖟者也烝𤼵語聲敦獨處(上/聲)不移之貌此則興¶
　也(物動而人不動故/用其語相呼為興)○成王既得鴟鴞之詩又感雷¶
<pb:KR1c0030_WYG_010-21b>¶
　風之變始悟而迎周公于是周公東征已三年矣(上/篇)¶
　(言東征二年此言東征三年二説不同蓋謂東征之/役凡二年其往来首尾則三年也亦本孔氏説詩之)¶
　(意○輯録據蔡氏書傳上篇是居東二年此是東征/又自三年也黄氏曰居東二年而罪人斯得是即東)¶
　(征之役也若止避地何云罪人斯得耶必如鄭説居/東避地者二年其往来已及三年既歸而後三監叛)¶
　(既叛而後出東征又復三年于此則周公攝政七年/之間無非奔走道塗之日更于何時輔成王致太平)¶
　(而制禮/作樂耶)既歸因作此詩以勞(去/聲)歸士蓋為(去/聲)之述其¶
　意而言曰我之東征既久而歸途又有遇雨之勞(輯/録)¶
　(董氏曰我徂東山記其地也慆慆不歸記其久/也我来自東記其還也零雨其濛記其時也)因追¶
<pb:KR1c0030_WYG_010-22a>¶
　言其在東而言歸之時心已西嚮而悲于是制其平¶
　居之服而以為自今可以勿為行陳衘枚之事矣(輯/録)¶
　(吕氏曰此亦歸士之情也所謂序其情/而閔其勞也王氏曰止人毋為謂之勿)及其在塗則¶
　又覩物起興而自嘆曰彼蜎蜎者蠋則在彼桑野矣¶
　此敦然而獨宿者則亦在此車下矣(嚴氏曰言獨宿/念室家也輯録)¶
　(王氏曰古用車戰則將卒有所蔽倚止則為營/衛與塹柵無以異兵械衣服皆可以載其中)¶
○我徂東山慆慆不歸我来自東零雨其濛果臝(力果/反)¶
之實亦施(羊跂/反)于宇伊威在室蠨(音/蕭)蛸(所交/反)在户(後五/反)¶
<pb:KR1c0030_WYG_010-22b>¶
町(他頂/反)疃(他短/反)鹿場熠(以執/反)燿(以照/反)宵行(叶户/郎反)不可畏¶
(叶於/非反)也伊可懷(叶胡/威反)也¶
　賦也果臝栝(音/括)樓也(輯録本草曰栝樓實名黄𤓰生/苗引藤蔓實在花下大如拳九)¶
　(月/熟)施延也蔓生延施于宇下也伊威鼠婦也室不掃¶
　則有之(輯録劉執中曰伊威壁落間小蟲也無人掃/則出行于室本草曰鼠婦一名負蟠多在下)¶
　(濕處及土坎中常惹著鼠背故名鼠負今誤作/婦字所謂濕生蟲也多足其色如蚓背有横文)蠨蛸¶
　小蜘蛛也户無人出入則結網當之(輯録陸氏曰蠨/蛸名長踦小如)¶
　(蜘蛛而足長喜結網當户人觸之則伸前後足如草/使人不疑為蟲故名長踦音欺孔氏曰小蜘蛛長脚)¶
<pb:KR1c0030_WYG_010-23a>¶
　(者俗呼/為蟢子)町疃舎傍隙地也(輯録程子曰/廬傍畦壠)無人焉故鹿¶
　以為場也熠燿明不定貌宵行蟲名如𧖟夜行喉下¶
　有光如螢(輯録濮氏曰舊説以熠燿即螢以宵行為/夜飛與下章熠燿其羽相戾當知宵行乃)¶
　(蟲/名)○章首四句言其往来之勞在外之久故每章重¶
　(平/聲)言見其感念之深遂言已東征而室廬荒廢至于¶
　如此亦可畏矣然豈可畏而不歸哉亦可懐思而已¶
　此則述其歸未至而思家之情也(輯録程子曰丁夫/于役田事廢而室)¶
　(廬荒果臝以下是也/在彼思念其如此也)¶
<pb:KR1c0030_WYG_010-23b>¶
○我徂東山慆慆不歸我来自東零雨其濛鸛(古玩/反)鳴¶
于垤(田節反叶/地一反)婦嘆于室洒掃穹窒我征聿至(叶入/聲)有¶
敦(都逥/反)𤓰苦烝在栗薪自我不見于今三年(叶尼/因反)¶
　賦也鸛水鳥似鶴者也(輯録陸氏曰似鶴而大長頸/赤喙白身黒尾翅本草注曰)¶
　(頭無丹項無烏帶身似鶴不善唳但/以喙相擊而鳴亦有二種白鸛烏鸛)垤蟻塜也穹窒¶
　見七月○將隂雨則穴處(上/聲)者先知故蟻出垤而鸛¶
　就食之遂鳴于其上也(輯録孔氏曰蟻輦土為塜以/避濕將隂雨水泉上潤故蟻)¶
　(避濕而上□鸛是好水之鳥/知天將雨故長鳴而喜也)行者之妻亦思其夫之¶
<pb:KR1c0030_WYG_010-24a>¶
　勞苦而嘆息于家(行者遇雨沾體塗足室家思念/于此為甚是以占其候而嘆焉)于¶
　是洒掃穹窒以待其歸而其夫之行忽已至矣因見¶
　苦𤓰繫于栗薪之上而曰自我之不見此亦已三年¶
　矣栗周土所宜木與苦𤓰皆微物也見之而喜則其¶
　行久而感深可知矣¶
○我徂東山慆慆不歸我来自東零雨其濛倉庚于飛¶
熠燿其羽之子于歸皇駁(邦角/反)其馬(叶滿/補反)親結其縭(叶/離)¶
(羅二/音)九十其儀(叶宜俄/二音)其新孔嘉(叶居宜居/何二反)其舊如之¶
<pb:KR1c0030_WYG_010-24b>¶
何(叶奚何/二音)¶
　賦而興也倉庚飛昏姻時也(仲春令㑹男/女故云然)熠燿鮮明¶
　也(輯録通釋曰上章熠燿言宵行蟲之光故以為明/不定貌此章言倉庚之羽故以為鮮明集傳隨文)¶
　(解義類/如此)黄白曰皇(輯録孔氏曰謂馬/色有黄處有白處)駵(音留/赤色)白曰駁¶
　縭婦人之褘(輯録孫炎/曰帨巾也)也母戒女而為(去/聲)之施衿結¶
　帨也(衿繫佩帶也輯録昏禮/注衿其鴆反帨佩巾)九其儀十其儀言其儀¶
　之多也(美其儀之多者/喜其及時也)○賦時物以起興(因見時物/而賦之就)¶
　(用其語/相呼也)而言東征之歸士未有室家者及時而昏姻¶
<pb:KR1c0030_WYG_010-25a>¶
　既甚美矣其舊有室家者相見而喜當如何邪(首章/言敦)¶
　(彼獨宿夫之念其婦也三章言婦嘆于室婦之念其/夫也至于此章則新者及時舊者相見夫婦之樂可)¶
　(知矣周公之勞歸士/亦本之人情而已)¶
　　　東山四章章十二句¶
　　　　序曰一章言其完也二章言其思(去/聲)也三章¶
　　　　言其室家之望女(音/汝)也四章樂(音/洛)男女之得¶
　　　　及時也君子之于人序其情而閔其勞所以¶
　　　　説(音悦/下同)也説以使民民忘其死其惟東山乎¶
<pb:KR1c0030_WYG_010-25b>¶
　　　　愚謂完謂全師而歸無死傷之苦思謂未至¶
　　　　而思有愴恨之懐至于室家望女男女及時¶
　　　　亦皆其心之所願而不敢言者上之人乃先¶
　　　　其未發而歌詠以勞(去聲/下同)苦之(輯録方言苦/快也郭璞曰)¶
　　　　(苦而為快猶以臭為香/治為亂反覆用之也)則其歡欣感激之情¶
　　　　為如何哉蓋古之勞詩皆如此(輯録四牡采/薇出車杕杜)¶
　　　　(等/篇)其上下之際情志交孚雖家人父子之相¶
　　　　語無以過之此其所以維持鞏固數十百年¶
<pb:KR1c0030_WYG_010-26a>¶
　　　　而無一旦土崩之患也(以繩繫物曰維持以/皮束物曰鞏固固結)¶
　　　　(人心蓋若是也輯録朱子曰周公是王室至/親諸侯連衡背叛當國大臣豈有坐視不救)¶
　　　　(之理帥師征之乃是正義周公之志非為身/謀也為先王謀也非為先王謀也以身任天)¶
　　　　(下之重也又曰東山詩曲盡人情方其盛時/則作之于上東山是也及其衰世則作之于)¶
　　　　(下伯兮是也輔氏曰周公之詩七月述后稷/公劉衣食斯民之事以告王義則自然之道)¶
　　　　(也鴟鴞述已之勤勞以悟成王見為臣之義/也東山述歸士之意以慰勞之見用民之宜)¶
　　　　(也三詩誠足以為萬世法非周公其孰能為/之通釋曰古之勞詩如四牡采薇出車杕杜)¶
　　　　(等篇皆所以交通上下之情而為固結人心/之本也或曰以周公而誅武庚猶以千鈞之)¶
<pb:KR1c0030_WYG_010-26b>¶
　　　　(重而壓乎鳥卵之上蔑不破矣而奚俟乎三/年之久也解頥曰周公之東征也侯于翼有)¶
　　　　(以剪其羽翼而披其枝葉將不必斧鉞干戚/之用而罪人斯得矣則周公之于庶殷非以)¶
　　　　(力勝之也以徳化之也惟其以徳服人也故/軍士之從公而東者雖有别離之苦而無死)¶
　　　　(亡之患則周公此舉可/謂仁之至而義之盡矣)¶
既破我斧又缺我斨(七羊/反)周公東征四國是皇哀我人¶
斯亦孔之將¶
　賦也隋(駝妥/二音)銎(音/芎)曰斧方銎曰斨征伐之用也四國¶
　四方之國也皇匡也將大也○從軍之士以前篇周¶
<pb:KR1c0030_WYG_010-27a>¶
　公勞(去/聲)已之勤故言此以答其意曰東征之役既破¶
　我斧而缺我斨其勞甚矣(破斧缺斨託言之以見其/久役而甚勞耳聖人征伐)¶
　(焉用/戰)然周公之為此舉蓋將使四方莫敢不一于正¶
　而後已其哀我人也豈不大哉(公不東征則流言不/正王疑不釋四方之)¶
　(亂不/息矣)然則雖有破斧缺斨之勞而義有所不得辭矣¶
　(輯録語録聖人之心詩人真是形容得出這是答東/山之詩古人苟利國家雖殺身為之而不辭今人箇)¶
　(箇計較利害看他四國如何不安也得不寜也得/只是䕶我斨斧莫得缺壞了此詩説出極分明)夫¶
　管蔡流言以謗周公而公以六軍之衆往而征之使¶
<pb:KR1c0030_WYG_010-27b>¶
　其心一有出于自私而不在于天下則撫之雖勤勞¶
　之雖至而從役之士豈能不怨也哉今觀此詩固足¶
　以見周公之心大公至正天下信其無有一毫自愛¶
　之私抑又以見當是之時雖被堅執鋭之人亦皆能¶
　以周公之心為心而不自為一身一家之計蓋亦莫¶
　非聖人之徒也學者于此熟玩而有得焉則其心正¶
　大而天地之情真可見矣(聖人之心即天地之心也/○輯録解頥曰武王一戍)¶
　(衣而天下定四國既莫敢不一于正矣及管蔡以武/庚叛而四國復有不正者焉周公之東征也固将以)¶
<pb:KR1c0030_WYG_010-28a>¶
　(我之正正彼之不正也而孰能禦之哉理之逆者不/足以犯我之順也辭之曲者不足以抗我之直也氣)¶
　(之餒者不足以敵我之浩然也戮一人而天下服則/向之不正者復反于正矣葢其匡四國即所以哀我)¶
　(人匡四國者以其功言也哀我人者以其心言也惟/其心即天地生物之心故其功即天地成物之功也)¶
　(是詩雖作于軍士然亦可謂知聖人者矣黄勉齋曰/詩人洞見聖人之情以為破斧缺斨者葢欲誅管蔡)¶
　(而正四國也集傳曰學者于此熟玩而冇得焉則其/心正大而天地之情真可見矣今人須是存得箇正)¶
　(大之心不然則是邪小/底人焉得謂之大丈夫)¶
○既破我斧又缺我錡(巨宜反叶/巨何反)周公東征四國是吪¶
(五戈/反)哀我人斯亦孔之嘉(叶居/何反)¶
<pb:KR1c0030_WYG_010-28b>¶
　賦也錡鑿屬(諸本鑿/作釡誤)吪化嘉善也¶
○既破我斧又缺我銶(音/求)周公東征四國是遒(在羞/反)哀¶
我人斯亦孔之休¶
　賦也銶木屬(輯録韓詩云鑿屬/一云今之獨頭斧)遒斂而固之也休美¶
　也¶
　　　破斧三章章六句(反覆/嘆之)¶
　　　　范氏曰象日以殺舜為事舜為天子也則封¶
　　　　之管蔡啓商以叛周公之為相(去/聲)也則誅之¶
<pb:KR1c0030_WYG_010-29a>¶
　　　　迹雖不同其道則一也蓋象之禍及于舜而¶
　　　　已故舜封之管蔡流言將危周公以間(去/聲)王¶
　　　　室得罪于天下故周公誅之非周公誅之天¶
　　　　下之所當誅也周公豈得而私之哉(殷有天/下六百)¶
　　　　(年徳之被于民者深矣紂敺其民與武王民/幸脱于水火也及痛定而思則商為周矣殷)¶
　　　　(民反則何怪哉當此之時而三監武庚果得/乗隙則危殆有不可勝言者周公為冡宰成)¶
　　　　(王又幼苟無所處何以靖之管蔡之誅不免/矣是知舜為象計故得全其友愛之天周公)¶
　　　　(為文武天下計不得不盡夫大公至正之道/集傳引此以明聖人處物之義而見周公無)¶
<pb:KR1c0030_WYG_010-29b>¶
　　　　(愧于舜也輯録輔氏曰東山之詩周公能得/歸士之心也破斧之詩歸士能得周公之心)¶
　　　　(也所謂上下交/而其志同者也)¶
伐柯如何匪斧不克取(七喻/反)妻如何匪媒不得¶
　比也柯斧柄也克能也媒通二姓之言者也○周公¶
　居東之時東人言此以比平日欲見周公之難¶
○伐柯伐柯其則不逺我遘(古豆/反)之子籩豆有踐(踐淺/反)¶
　比也則法也我東人自我也之子指其妻而言也籩¶
　竹豆也豆木豆也踐行(音/杭)列之貌○言伐柯而有斧¶
<pb:KR1c0030_WYG_010-30a>¶
　則不過即此舊斧之柯而得其新柯之法(輯録朱子/曰言執柯)¶
　(伐木以為柯者彼柯/長短之法在此柯耳)娶妻而有媒則亦不過即此見¶
　之而成其同牢之禮矣(昏禮曰共牢而食注云牢牲/牢也共一牲牢而食不異牲)¶
　(輯録士昏禮曰特豚合升注謂同/牢也醯醬二豆葅醢四豆無籩)東人言此以比今¶
　日得見周公之易(去/聲)深喜之之詞也(伐柯事之小者/也娶妻禮之大)¶
　(者也物有小大而遂其所欲則均可喜也東人之于/周公未見而願之之深既見而幸之之甚引伸觸長)¶
　(無非可/譬者也)¶
　　　伐柯二章章四句(增釋許氏曰伐柯非難事也/然必須斧娶妻亦非難事也)¶
<pb:KR1c0030_WYG_010-30b>¶
　　　　(然必須媒東人之于周公被其風而化其徳/思慕之極瞻之固若在前也然而貴賤之殊)¶
　　　　(道里之逺亦未易見也故其企望如此及其/因事而東則幸而得見東人故喜之之意而)¶
　　　　(如二章之/所言也)¶
九罭(于逼/反)之魚鱒(才損/反)魴(音/房)我覯之子衮(古本/反)衣繡裳¶
　興也九罭九囊之網也(輯録爾雅曰緵罟謂之九罭/魚網也孫炎云謂魚之所入)¶
　(有九囊郭璞云緵/今之百囊網也)鱒似鯶(渾上/聲)而鱗細眼赤(輯録爾/雅曰鱒)¶
　(魚目中赤色一道横貫瞳魚之/美者惟螺蚌多獨行見網輙避)魴已見(音現見/汝墳)上皆¶
　魚之美者也我東人自我也之子指周公也(前篇之/子承取)¶
<pb:KR1c0030_WYG_010-31a>¶
　(妻如之何言此篇之子因衮衣繡裳而言葢作詩/非一人而之子乃衆人之通稱也故所指者異)衮¶
　衣裳九章一曰龍二曰山三曰華蟲雉也四曰火五¶
　曰宗彛虎蜼(音壘/位抽)也(虎子也輯録爾雅注蜼似獼猴/而大黄黒色尾長數尺似獺尾)¶
　(末有岐鼻露向上雨即自懸/于樹以尾塞鼻或以兩指)皆繢(音繪/畫也)于衣六曰藻¶
　七曰粉米八曰黼九曰黻皆繡于裳(周制登龍于山/登火于宗彛與)¶
　(舜觀古人之象頗異輯録周法皆以蟲獸為章首故/如此益稷蔡氏傳曰山取其鎮也龍取其變也華蟲)¶
　(取其文也火取其明也宗彛取其孝也藻水草取其/潔也粉米白米取其養也黼若斧形取其斷也黻兩)¶
　(已相戾取其辨也鄒季友曰彛上尊也盛欝鬯曰彛/周禮宗廟彛器有虎彛蜼彛畫虎蜼于彛故以宗彛)¶
<pb:KR1c0030_WYG_010-31b>¶
　(為虎蜼也取其孝謂宗廟祭器也又注疏云虎蜼同/在于彛故此亦并為一章也虎取其嚴猛蜼取其有)¶
　(智/)天子之龍一升一降上公但有降龍以龍首卷(音/衮)¶
　然故謂之衮也(出記玉藻周禮典命王之三公八命/冕服七章與侯伯同及出封則加一)¶
　(等而服衮按孟子言周公封于魯則公以三公/而受出封之命矣此所以有九章之衮衣也)○此¶
　亦周公居東之時東人喜得見之而言九罭之網則¶
　有鱒魴之魚矣我覯之子則見其衮衣繡裳之服矣¶
　(九罭之魚有鱒又有魴之子之服有衣/又有裳皆二者兼備之意故以為興)¶
○鴻飛遵渚公歸無所于女(音/汝)信處¶
<pb:KR1c0030_WYG_010-32a>¶
　興也遵循也渚小洲也女東人自相女也再宿曰信¶
　○東人聞成王將迎周公又自相謂而言鴻飛則遵¶
　渚矣公歸豈無所乎(人物各有依歸是皆必/然之理也故以為興)今特于¶
　女信處而已(輯録朱子曰此章飛歸字是/句腰亦用韻詩中亦有此體)¶
○鴻飛遵陸公歸不復於女信宿¶
　興也高平曰陸不復言將留相王室而不復来東也¶
　是以有衮衣兮無以我公歸兮無使我心悲兮¶
　賦也承上二章言周公信處信宿於此是以東方有¶
<pb:KR1c0030_WYG_010-32b>¶
　此服衮衣之人又願其且留于此無遽迎公以歸歸¶
　則將不復来而使我心悲也(輯録解頥曰留公者東/人之私情而迎公者天)¶
　(下之公論一人之私情不足以勝天下之公論此東/人所以拳拳于公雖欲遂而留之而卒不可得也○)¶
　(增釋此章一句尊之之辭也二句親之之辭也/三句願留無已之辭也而周公之徳可見矣)¶
　　　九罭四章一章四句三章章三句(一章以得見/為喜二章三)¶
　　　　(章以將歸為憂四章以勿歸為願輔氏曰伐/柯喜其得見九罭願其久留東人之愛公有)¶
　　　　(加而無已也愚謂周公之心軍士知之周公/之徳東人喜之而成王幾或不如軍士東人)¶
　　　　(之智非鴟鴞之詩貽于前風雷之變彰于後/則王之疑終不可解公之忠卒不可白而文)¶
<pb:KR1c0030_WYG_010-33a>¶
　　　　(武之業隳矣所幸周公之誠足以動乎天而/應乎人故亂不終于亂而反乎治也其功不)¶
　　　　(既大/哉)¶
狼跋(蒲末/反)其胡載疐(丁四/反)其尾公孫(音/遜)碩膚赤舄(音/昔)几¶
几¶
　興也跋躐也胡頷下懸肉也載則疐跲(鉞入/聲)也老狼¶
　有胡進而躐其胡則退而跲其尾(輯録疐當從陟利/反躐踐也前倒跲)¶
　(躓也後倒語録曰狼性不能平行每行首尾一俯/一仰首至地則尾舉向上胡舉向上則尾疐至地)公¶
　周公也孫讓碩大膚美也赤舄冕服之舄也(輯録鄭/氏曰舄)¶
<pb:KR1c0030_WYG_010-33b>¶
　(有三等赤舄為上冕服之舄詩云王錫韓侯𤣥衮赤/舄則諸侯與王同復下曰舄襌下曰屨襌音丹李氏)¶
　(曰天子諸侯冕服/用舄他服用屨)几几安重貌(輯録王氏曰几人所/憑以為安者故几几)¶
　(安也愚謂几几所以形/容其安重之氣象也)○周公雖遭疑謗然所以處¶
　(上聲/下同)之不失其常故詩人美之(此周公居東而王疑/未釋之日鴟鴞貽王)¶
　(即是/時也)言狼跋其胡則疐其尾矣公遭流言之變而其¶
　安肆自得乃如此(此以進退跋疐與安/肆自得相反而為興)葢其道隆徳¶
　盛而安土樂(音/洛)天有不足言者(安土樂天本聖人事/而猶不足言則無所)¶
　(不安無所不樂聖人/之至極而無以加也)所以遭大變而不失其常也(輯/録)¶
<pb:KR1c0030_WYG_010-34a>¶
　(程子曰周公至公無私進退以道無利欲之蔽故雖/危疑之地安于舒泰赤舄几几然安也嚴氏曰凡人)¶
　(處利害之變則舉趾不安其常懼者或至于喪屨喜/者或至于折屐詩人以赤舄几几見周公之聖其善)¶
　(觀聖/人矣)夫公之被毁以管蔡之流言也而詩人以為此¶
　非四國之所為(四國管蔡/商奄也)乃公自讓其大美而不居¶
　耳蓋不使讒邪之口得以加乎公之忠聖此可見其¶
　愛公之深敬公之至而其立言亦有法矣(増釋許氏/曰語録云)¶
　(此興是反説公孫碩膚如言幸虜營及北狩之意言/公之被毁非四國之流言乃公自遜此大美耳此古)¶
　(人善于辭命處如春秋公孫于齊不成説昭公出奔/聖人也只得如此説自是體當如此魯昭公分明是)¶
<pb:KR1c0030_WYG_010-34b>¶
　(為季氏所逐春秋却書孫齊如其自出云耳解頥曰/物之累于形者其進退跋疐無所往而不病聖人之)¶
　(周于徳者其進退從容無所往而不宜葢臨大難而/不懼處大變而不憂斷大事而不疑非道隆徳盛者)¶
　(固不足以語此非/常人之所能及也)¶
○狼疐其尾載䟦其胡公孫碩膚徳音不瑕(叶洪/孤反)¶
　興也徳音猶令聞(並去/聲)也瑕疵(音/慈)病也○程子曰周¶
　公之處已也夔夔然存恭畏之心其存誠也蕩蕩然¶
　無顧慮之意所以不失其聖而徳音不瑕也(輯録建/安葉氏)¶
　(曰夔夔戒謹恐懼之貌存誠者自信之篤也蕩蕩明/白坦平之義聖人雖當危疑之地既不忿戾而改常)¶
<pb:KR1c0030_WYG_010-35a>¶
　(亦不疑懼而失守/是為不失其聖也)¶
　　　狼跋二章章四句(前章言其徳容之不變後章/言其聲譽之無損○伐柯九)¶
　　　　(罭狼跋皆當/在東山之前)¶
　　　　范氏曰神龍或潛或飛能大能小其變化不¶
　　　　測然得而畜之若犬羊然有欲故也唯其可¶
　　　　以畜之是以亦得醢而食之(語夲/左傳)凡有欲之¶
　　　　類莫不可制焉唯聖人無欲故天地萬物不¶
　　　　能易也富貴貧賤死生如寒暑晝夜相代乎¶
<pb:KR1c0030_WYG_010-35b>¶
　　　　前吾豈有二其心乎哉亦順受之而已矣舜¶
　　　　受堯之天下不以為奉孔子阨于陳蔡而不¶
　　　　以為戚周公逺則四國流言近則王不知而¶
　　　　赤舄几几徳音不瑕其致一也(此又兼論三/聖人事而示)¶
　　　　(人以處富貴貧賤死生之道初不主于釋經/也輯録輔氏曰狼跋之詩首章朱子之説足)¶
　　　　(以盡作詩者之情末章程子之説足以盡周/公之徳篇末范氏之説足以盡聖賢處窮通)¶
　　　　(之道自有詩以来/無人説得到此)¶
　　　　豳國七篇二十七章二百三句¶
<pb:KR1c0030_WYG_010-36a>¶
　　　　　程元問于文中子曰敢問豳風何風也曰¶
　　　　　變風也元曰周公之際亦有變風乎曰君¶
　　　　　臣相誚其能正乎成王終疑周公則風遂¶
　　　　　變矣非周公至誠其孰卒能正之哉元曰¶
　　　　　居變風之末何也曰夷王以下變風不復¶
　　　　　正矣(夷王名燮/厲王父也)夫子蓋傷之也故終之以¶
　　　　　豳風言變之可正也唯周公能之故係之¶
　　　　　以正變而克正危而克扶始終不失其本¶
<pb:KR1c0030_WYG_010-36b>¶
　　　　　其惟周公乎係之豳逺矣哉(此以鴟鴞以/下六篇言之)¶
　　　　　(輯録范氏曰邠居風雅之間何也風之所/為終而雅之所為始也變風終于曹思明)¶
　　　　　(王賢伯之不可得于是次之以邠反之于/周公而後至于鹿鳴言周之所以盛者由)¶
　　　　　(周公/也)○籥章龡(吹/同)豳詩以逆暑迎寒已見¶
　　　　　(音/現)于七月之篇矣又曰祈年于田祖則龡¶
　　　　　豳雅以樂(音/洛)田畯(輯録注祈年祈豐年也/田祖始畊田者謂神農)¶
　　　　　(也田畯古之/先教田者)祭蜡(音/乍)則龡豳頌以息老物¶
　　　　　(大蜡之禮以歲十二月合聚萬物而索饗/之萬物助天成歲事至此為其老而勞乃)¶
<pb:KR1c0030_WYG_010-37a>¶
　　　　　(祀而老息之輯録蜡祭八神先嗇一司嗇/二農三郵表畷四貓虎五坊六水庸七昆)¶
　　　　　(蟲/八)則考之于詩未見其篇章之所在故鄭¶
　　　　　氏三分七月之詩以當之其道情思(去/聲)者¶
　　　　　為風(女心傷/悲是也)正禮節者為雅(以介眉夀食/我農夫是也)¶
　　　　　樂(音/洛)成功者為頌(十月滌場以下數語是/也輯録鄭氏以殆及公)¶
　　　　　(子同歸以上為豳風以介眉夀以/上為豳雅萬夀無疆以上為豳頌)然一篇¶
　　　　　之詩首尾相應(去/聲)乃剟(音/輟)取其一節而偏¶
　　　　　用之恐無此理故王氏不取而但謂本有¶
<pb:KR1c0030_WYG_010-37b>¶
　　　　　是詩而亡之其説近是或者又疑但以七¶
　　　　　月全篇隨事而變其音節或以為風或以¶
　　　　　為雅或以為頌則于理為通而事亦可行¶
　　　　　(輯録雙峯饒氏曰雅有雅之音頌有頌之/音風有風之音故邠風亦曰邠雅亦曰邠)¶
　　　　　(頌蓋一詩而/脩二體也)如又不然則雅頌之中凡為¶
　　　　　(去/聲)農事而作者皆可冠(去/聲)以豳號其説具¶
　　　　　于大田良耜諸篇讀者擇焉可也(輯録慈/溪黄氏)¶
　　　　　(曰按楚茨噫嘻諸詩未易遽指以為豳若/如介甫謂豳詩别自有雅頌則豳乃先公)¶
<pb:KR1c0030_WYG_010-38a>¶
　　　　　(方自奮于戎狄之地此時安得有所謂天/子之雅頌耶惟前一説謂吹豳之聲可雅)¶
　　　　　(可頌為得之按朱子云雅頌之中見為農/事而作者皆可冠以豳號輔氏謂若大田)¶
　　　　　(良耜諸篇或以音節不同而居雅頌之中/則固可從矣然朱子于大田良耜篇末又)¶
　　　　　(皆云亦未知其是否/故存黄氏之説于此)¶
　¶
　¶
　¶
　¶
<pb:KR1c0030_WYG_010-38b>¶
　¶
　¶
　¶
　¶
　¶
　¶
　¶
　詩經疏義㑹通卷八¶
