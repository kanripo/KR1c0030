# -*- mode: mandoku-view; -*-
#+TITLE: 詩經疏義會通
#+DATE: 2015-08-24 22:05:25.936816
#+PROPERTY: ID KR1c0030
#+PROPERTY: BASEEDITION WYG    
#+PROPERTY: JUAN 卷四
<pb:KR1c0030_WYG_006-1a>¶
欽定四庫全書¶
　詩經疏義㑹通卷四　　　元　朱公遷　撰¶
　　　王一之六¶
　　　　王謂用東都洛邑王城畿内方六百里之地¶
　　　　(輯錄孔氏曰漢志云周封圻東西長南北短/短長相覆千里按西都方八百里八八六十)¶
　　　　(四為方百里者六十四東都方六百里六六/三十六為方百里者三十六二都方百里者)¶
　　　　(百方千/里也)在禹貢豫州大華(並去/聲)外方之間(輯/錄)¶
　　　　(大華即華山在京兆華隂縣南外方即崈髙/山在頴川郡崈髙縣今西京登封縣也○増)¶
<pb:KR1c0030_WYG_006-1b>¶
　　　　(釋金氏曰外方今河南府伊陽縣伊闕鎮之/西陸渾山據唐志一名方山盖古為外方春)¶
　　　　(秋時秦普&KR0118;陸渾之戎居此因名陸渾云/其山固嵩髙之聫峯然謂為嵩髙則非爾)北¶
　　　　得河陽漸(音尖侵/入之義)冀州之南也(輯錄冀州在/豫河之北○)¶
　　　　(增釋鄙陽張氏曰左傳襄王賜普文公陽樊/温原攅茅之田晋於是始啓南陽杜預云在)¶
　　　　(晋山南河北故曰南陽是未賜晋時為周畿/内故知此得河陽應劭注漢河内郡修武縣)¶
　　　　(云直南陽城是晋所啓南/陽所謂漸冀州之南也)周室之初文王居¶
　　　　豐武王居鎬至成王時周公始營洛邑為時¶
　　　　㑹諸侯之所以其土中四方來者道里均故¶
<pb:KR1c0030_WYG_006-2a>¶
　　　　也自是謂豐鎬為西都而洛邑為東都(輯錄/鄭氏)¶
　　　　(曰洛邑謂之王城是為東都今河西是也周/公又營成周今洛陽是也陳氏曰鎬京謂之)¶
　　　　(宗周以其為天下所宗也洛邑謂之東都又/謂之成周以周道成於此也洛邑天下之至)¶
　　　　(中豐鎬天下之至險於洛邑定鼎以朝諸侯/宅王中以涖四海其示天下也公於鎬京定)¶
　　　　(都以據形勝處上游以制六合其慮天下也/逺漢唐並建兩京盖亦深識天下形勢之所)¶
　　　　(在而有得於成王周公之遺意歟○増釋鄱/陽張氏曰營洛在成王七年周禮以土圭之)¶
　　　　(法測土深正日景以求地中日至之景尺有/五寸謂之地中天地之所合也四時之所交)¶
　　　　(也風雨之所㑹也隂陽之所和也乃建王國/焉正作洛之事也深尺鴆反又尸鴆反景與)¶
<pb:KR1c0030_WYG_006-2b>¶
　　　　(影同許氏曰東萊先生以為謂之成周乃東/都總名河南成周之王城也洛陽成周之下)¶
　　　　(都也平王東&KR0118;之後所謂西周者豐鎬也東/周者東都也威烈王之後所謂西周者河南)¶
　　　　(也東周者洛陽也地理攷異王城本郟鄏在/河南縣北九里自平王以下十二王皆都此)¶
　　　　(城至敬王乃&KR0118;成周在洛陽縣東北二十/六里赧王又居王城郟古洽反鄏而蜀反)至¶
　　　　幽王嬖(音/閉)褒姒生伯服廢申后及太子宜臼¶
　　　　宜臼奔申申侯怒與犬戎攻宗周弑幽王于¶
　　　　戲(許宜反輯錄地名亦水名在/驪山之北今新豐有戲亭)普文侯鄭武¶
　　　　公迎宜臼于申而立之是為平王徙居東都¶
<pb:KR1c0030_WYG_006-3a>¶
　　　　王城(輯錄孔氏曰鎬京為西周王城為東周/及敬王去王城而&KR0118;成周自是又謂王)¶
　　　　(城為西周成周為東周○增釋金氏曰幽王/立褒人有罪請入女子於王以贖罪是為褒)¶
　　　　(姒幽王三年王之後宫見而愛之生子伯服/五年廢申后及太子宜臼以褒姒為后伯服)¶
　　　　(為太子宜臼奔申十二年申侯與繒西夷犬/戎攻幽王殺幽王驪山下虜褒姒晋文侯鄭)¶
　　　　(武公衛武公秦襄公皆以兵来救晋鄭即/申立宜臼是為平王繒慈陵反國在沂州)於¶
　　　　是王室遂卑與諸侯無異故其詩不為雅而¶
　　　　為風然其王號未替也故不曰周而曰王(張/子)¶
　　　　(曰王次衛者恐混於二南故以三衛問之程/子曰諸侯并滅而王迹熄故雅亡而為國風)¶
<pb:KR1c0030_WYG_006-3b>¶
　　　　(矣增釋許氏曰政令不能行於天下故雅亦/無所為而作西都數百年而無風也古之錄)¶
　　　　(詩所以示勸戒有雅以道天下之故則無事/於采風雅既亡則取民間之詩以紀政俗王)¶
　　　　(風十篇&KR0112;離為大夫行役餘皆民問詩也盖/雅必出於朝廷風則在下之歌詠古則必有)¶
　　　　(其制或上可兼下下不可僣上也是以東征/之事大於玁狁之役而東山勞歸之詩不在)¶
　　　　(采&KR0340;出車之列雖出於變亦不與六月采芑/同仆也於此可見風雅之體不可易置矣)¶
　　　　其地則今河南府及懐孟等州是也(輯錄河/南府即)¶
　　　　(今河南府懐州今懐慶府/孟州今孟縣並𨽻河南)¶
彼黍離離彼稷之苗行邁靡靡中心揺揺知我者謂我¶
<pb:KR1c0030_WYG_006-4a>¶
心憂不知我者謂我何求悠悠蒼天(叶鐡因/反下同)此何人哉¶
　賦而興也黍榖名苗似蘆髙丈餘穗黒色實圓重離¶
　離垂貌稷亦榖也一名穄(音/祭)似黍而小或曰粟也(増/釋)¶
　(許氏曰黍似粱而非粱稷今之穄也二物稍相類但/黍黄而稷黑黍小而稷大今中原皆有之二物似差)¶
　(互今以傳文兩易之曰黍榖名似稷而小穂黄色稷/亦榖名一名穄苗似蘆髙丈餘穗黑色實圓重或曰)¶
　(粟也四字如此恐得其實盖古之粱即今之粟古之/粟即今之榖粟榖實之總名説文稷五榖之長謂獨)¶
　(長於衆/榖也)邁行也靡靡猶遲遲也揺揺無所定也悠悠¶
　逺意蒼天者據逺而視之蒼蒼然也○周既東遷大¶
<pb:KR1c0030_WYG_006-4b>¶
　夫行役至于宗周過故宗廟宫室盡為禾&KR0112;閔周室¶
　之顛覆徬徨不忍去故賦其所見&KR0112;之離離與稷之¶
　苗以興行之靡靡心之揺揺(&KR0112;之實垂有靡靡之意/稷之苗動有揺揺之意)¶
　(本因感歎&KR0112;稷而賦之但其下/兩句義又相因故為賦而興)既嘆時人莫識已意¶
　(輯錄鄭氏曰怪/我乆留而不去)又傷所以致此者果何人哉追怨之¶
　深也(輯錄觧頥曰彼宗廟之&KR0469;既有黍矣彼宫室之/&KR0469;復有稷矣兩言彼者見地非一處而莫下盡)¶
　(為禾黍也是以使我行之靡靡則足欲前而不忍也/心之揺揺則心若懸而靡定也謂我心憂者知我者)¶
　(也而亦非能有以觧我憂也謂我何求者不知我者/也則亦奚責於彼哉悠悠蒼天嘆其逺而莫可詰也)¶
<pb:KR1c0030_WYG_006-5a>¶
　(彼何人哉嘆其罪之不容誅也雖/不斥其人而所以追恨之意深矣)¶
○彼黍離離彼稷之穗(音/遂)行邁靡靡中心如醉知我者¶
謂我心憂不知我者謂我何求悠悠蒼天此何人哉¶
　賦而興也穗秀也稷穗下垂如心之醉故以起興(醉/則)¶
　(無力故以穗/下垂為興)¶
○彼&KR0112;離離彼稷之實行邁靡靡中心如噎(於結反叶/於悉反)¶
知我者謂我心憂不知我者謂我何求悠悠蒼天此何¶
人哉¶
<pb:KR1c0030_WYG_006-5b>¶
　賦而興也噎憂深不能喘(尺兖/反)息如噎之然稷之實¶
　如心之噎故以起興(虗則通實/則塞而噎)¶
　　　黍離三章章十句¶
　　　　元城劉氏曰常人之情於憂樂之事初遇之¶
　　　　則其心變焉次遇之則其變少衰三遇之則¶
　　　　其心如常矣至於君子忠厚之情則不然其¶
　　　　行役徃來固非一見也初見稷之苗矣又見¶
　　　　稷之穗矣又見稷之實矣(此三章/之次第)而所感之¶
<pb:KR1c0030_WYG_006-6a>¶
　　　　心終始如一不少變而愈深此則詩人之意¶
　　　　也(輯錄謝氏曰天王見弑於驪山天地之大/變中國之大恥東周臣子之大雦也文武)¶
　　　　(成康之宗廟而盡為禾&KR0112;聞者當流涕矣心/揺揺而不忍去天悠悠而不我知能為閔周)¶
　　　　(之詩者一行役大夫之外無人也不知平王/而聞此詩也亦有惻于中否乎吾觀書至文)¶
　　　　(侯之命知平王之不足以有為矣所以訓戒/晋文侯者惟曰自保其國而已王室之盛衰)¶
　　　　(故都之興廢悉置度外吾於&KR0112;離之詩重有/感也夫通釋曰小弁詩曰踧踧周道鞠為茂)¶
　　　　(草我心憂傷惄然如𢷬正若此詩之意然則/&KR0112;離之感既冇不徒於大夫行役之時而已)¶
　　　　(兆於褒姒母子潜亂之日/大夫追怨之辭有所歸矣)¶
<pb:KR1c0030_WYG_006-6b>¶
君子于役不知其期&KR0154;至哉(叶將/&KR0058;反)雞棲(音/西)于塒(音/時)日之¶
夕矣牛羊下來(叶陵/之反)君子于役如之何弗思(叶新/齎反)¶
　賦也君子婦人目其夫之辭鑿墻而棲(音/西)曰塒日夕¶
　則羊先歸而牛次之(輯錄輔氏曰羊性畏露晚/出而早歸常先於牛也)○大¶
　夫乆役于外其室家思而賦之曰君子行役不知其¶
　還反之期且今亦何所至哉(輯錄輔氏曰&KR0154;至哉則/不知其今在何所也)¶
　雞則棲于塒矣日則夕矣牛羊則下來矣是則畜(許/六)¶
　(反/)産出入尚有旦暮之節而行役之君子乃無休息¶
<pb:KR1c0030_WYG_006-7a>¶
　之時使我如何而不思也哉¶
○君子于役不日不月&KR0154;其有佸(户括反叶/户劣反)雞棲于桀¶
日之夕矣牛羊下括(古活反叶/古劣反)君子于役苟無飢渇(叶/巨)¶
(列/反)¶
　賦也佸㑹桀杙(音弋/橜也)括至苟且也○君子行役之乆¶
　不可訃以日月而又不知其何時可以来㑹也亦庶¶
　㡬(平/聲)其免於飢渇而已矣(言庶㡬者望之之辭輯錄/孔疏庶幸也㡬覬也庶㡬)¶
　(者幸覩/之意)此憂之深而思之切也(輯錄輔氏曰可以日/月訃則思有節也知)¶
<pb:KR1c0030_WYG_006-7b>¶
　(其㑹期則思猶有止也不日不月則不可訃以日月/也&KR0154;其有佸則不知其何時可以來㑹也苟無飢渇)¶
　(則不敢必其歸而但幸其不至於/飢渇而已其憂思之情益甚矣)¶
　　　君子于役二章章八句(前章極思之之心後章/致願之之心輯錄謝氏)¶
　　　　(曰雨雪霏霏遣戍役而預言歸期也卉木萋/萋勞還率而詳言歸期也四牡之使寜㡬何)¶
　　　　(時勞之曰我心傷悲吉甫在鎬不過千里勞/之曰我行永乆吾觀先王之心惟恐一人之)¶
　　　　(勞苦惟恐一人之怨咨何也不如是非所以/體群臣也木於推已及物之恕𤼵而為序情)¶
　　　　(閔勞之仁豈有無期度者哉今君子于役至/于不知其期仁恕之意民然矣文武宣王之)¶
　　　　(治何時而/可復見乎)¶
<pb:KR1c0030_WYG_006-8a>¶
君子陽陽左執簧(音/黄)右招我由房其樂(音/洛)只(音/止)且(子徐/反)¶
　賦也陽陽得志之貌簧笙竽管中金葉也盖笙竽皆¶
　以竹管植於匏中而竅(苦弔反/穴也)其管底之側以薄金¶
　葉障之吹則鼓之而出聲所謂簧也故笙竽皆謂之¶
　簧笙十三簧或十九簧竽三十六簧也由從也房東¶
　房也(孔疏云房在室旁人出入處也按古人之居中/為室室之東為東房西為西房自東房入北階)¶
　(通後堂則東房/即所由之路也)只且語助辭○此詩疑亦前篇婦人¶
　所作盖其夫既歸不以行役為勞而安於貧賤以自¶
<pb:KR1c0030_WYG_006-8b>¶
　樂其家人猶識其意而深嘆美之皆可謂賢矣豈非¶
　先王之澤哉或曰序説亦通宜更詳之(如序説則房/為小寝國君)¶
　(有房中之樂而此之君子猶簡兮之碩人也輯錄謝/氏曰東周之季君子知世之不可救道之不可行髙)¶
　(蹈逺引自得其樂者多矣未聞以相招禄仕為樂者/也今也進不能捐軀以報國退不能潔身以全道呼)¶
　(儔引類仕為伶官陽陽然志得而意滿曰其樂只且/自謂不勝其樂矣君子當如是&KR0088;古之仁人憂不在)¶
　(一身常以天下之憂為憂樂不在一身必以天下之/樂為樂衣人之衣則分人之患乗人之車則載人之)¶
　(難位其朝食其祿視其國治亂安危漠然不加欣戚/於吾心甚於南人之視北越人之疾秦仁人不忍為)¶
　(也君子者國人所仰望而法則也出處語黙喜怒哀/樂皆可以為民極吾不知其樂只且果何樂也東遷)¶
<pb:KR1c0030_WYG_006-9a>¶
　(之後世與道交䘮號為君子者如此嗚呼周轍何時/而西乎竊意此詩當從序説較謂前篇婦人所作者)¶
　(為/優)¶
○君子陶陶左執翿(徒刀/反)右執我由敖(五刀/反)其樂只且¶
　賦也陶陶和樂之貌翿舞者所持羽旄之屬敖舞位¶
　也¶
　　　君子陽陽二章章四句(由東房入後堂然後就/舞位言之序也如序説)¶
　　　　(則房為作樂之處敖為/舞之位其言亦有序矣)¶
揚之水不流束薪彼其(音/記)之子不與我戍申懐(叶胡/威反)哉¶
<pb:KR1c0030_WYG_006-9b>¶
懐哉&KR0154;月予還(音/旋)歸哉¶
　興也揚悠揚也水緩流之貌彼其(輯錄其/語助辭)之子戍人¶
　指其室家而言也戍屯兵以守也申姜姓之國平王¶
　之母家也在今鄧州信陽軍之境(輯錄鄧州即今鄧/州屬南陽府信陽)¶
　(軍今改信陽縣屬/汝寜府並𨽻河南)懐思&KR0154;何也○平王以申國近楚¶
　數被侵伐故遣畿内之民戍之而戍者怨思作此詩¶
　也興取之不二字如小星之例(輯錄通釋曰先儒多/以為水弱不流薪楚)¶
　(喻平王微弱不能徵𤼵諸侯盖由誤認此詩之體此/詩乃興之不取義者特取之不二字相應耳故集傳)¶
<pb:KR1c0030_WYG_006-10a>¶
　(特指其例/以明之)¶
○揚之水不流束楚彼其之子不與我戌甫懐哉懐哉¶
&KR0154;月予還歸哉¶
　興也楚木也甫即呂也亦姜姓書吕刑禮記作甫刑¶
　而孔氏以為吕侯後為甫侯是也當時盖以申故而¶
　并戍之今未知其國之所在計亦不逺於申許也(輯/錄)¶
　(孔氏曰言甫與許者以其俱為姜姓既重章以變文/因借甫許以言申其實不戍許甫也六國時秦趙國)¶
　(為嬴姓史記漢書多/謂秦為趙亦此類也)¶
<pb:KR1c0030_WYG_006-10b>¶
○揚之水不流束蒲(叶滂/古反)彼其之子不與我戍許懐哉¶
懐哉&KR0154;月予還歸哉¶
　興也蒲蒲栁春秋傳云董澤之蒲杜氏云蒲楊栁可¶
　以為箭者是也(輯錄孔氏曰陸璣云蒲栁有兩種皮/正青者曰小楊其一種皮紅者曰大)¶
　(楊其葉皆長廣於栁葉皆可為箭幹故宣公十二年/傳曰董澤之蒲可勝既乎嚴氏曰毛以為草鄭以為)¶
　(蒲栁皆通蒲草見陳澤/波蒲栁見陳東門之楊)許國名亦姜姓今頴昌府許¶
　昌縣是也(輯錄頴昌府許昌縣即/今河南開封府許州也)¶
　　　揚之水三章章六句(戍守専為申戍甫與許則/以申之故以事勢輕重為)¶
<pb:KR1c0030_WYG_006-11a>¶
　　　　(先後之/序也)¶
　　　　申侯與犬戎攻宗周而弑幽王則申侯者王¶
　　　　法必誅不赦之賊而平王與其臣庻不共戴¶
　　　　天之讎也(輯錄曲禮云父之讎不與共戴天/陳氏曰父者子之天不能復父讎)¶
　　　　(仰無以視乎皇天矣報之之意誓/不與讎俱生此所以弗共戴天也)今平王知¶
　　　　有母而不知有父知其立已為有徳而不知¶
　　　　其弑父為可怨至使復讎討賊之師反為報¶
　　　　施(去/聲)酬恩之舉則其忘親逆理而得罪於天¶
<pb:KR1c0030_WYG_006-11b>¶
　　　　已甚矣(輯錄通釋曰吾意平正所以但知母/家之重而不知弑父之讎者皆自疇)¶
　　　　(昔怨父一念之差所致也究其忘/親逆理之罪吾於其傳與有責焉)又况先王¶
　　　　之制諸侯有故則方伯連帥以諸侯之師討¶
　　　　之王室有故則方伯連帥以諸侯之師救之¶
　　　　天子鄉遂之民供貢賦衛王室而已今平王¶
　　　　不能行其威令於天下無以保其母家乃勞¶
　　　　天子之民逺為諸侯戍守故周人之戍申者¶
　　　　又以非其職而怨思焉則其哀懦微弱而得¶
<pb:KR1c0030_WYG_006-12a>¶
　　　　罪於民又可見矣(輯錄李迂仲曰以公存心/則如采&KR0340;以私存心則如)¶
　　　　(揚之水遣戍則同/而美刺則異也)嗚呼詩亡而後春秋作其¶
　　　　不以此也哉(輯錄輔氏曰亡親逆理以賊人/之秉&KR0212;非法枉道以使人之勞)¶
　　　　(役此民之所以怨思也欲其悉力致死以報/其上難矣哉所謂民至愚而神於此可見先)¶
　　　　(王之所以畏而敬之也此正平王之詩故日/詩亡然後春秋作其不以此也哉張南軒曰)¶
　　　　(胡文定公云按&KR0385;鄘而下多春秋時詩而謂/詩亡然後春秋作何也自&KR0112;離降為國風天)¶
　　　　(下無復冇雅而王者之詩亡春秋作於隐公/適當雅亡之後夫&KR0112;離所以為國風者平王)¶
　　　　(自為之也平王忘國於是王者之迹熄而詩/亡天下貿貿焉日趨於異端禽獸之歸故孔)¶
<pb:KR1c0030_WYG_006-12b>¶
　　　　(子懼而/作春秋)¶
中谷有蓷(吐雷/反)暵(呼但/反)其乾矣有女仳(匹指/反)離嘅(口愛/反)¶
其嘆(士丹/反)矣嘅其嘆矣遇人之艱難矣¶
　興也蓷鵻(即萑字鵻萑並/音追朱惟反)也葉似荏(荏白蘇也諸/本作萑誤)方¶
　莖白華華生節間即今益母草也(輯錄本草曰茺蔚/一名益母節節生)¶
　(莖如雞冠其子三稜嚴氏曰據本/草茺蔚正生海濵池澤其性宜濕)暵燥仳别也嘅歎¶
　聲艱難窮厄也○凶年饑饉室家相棄婦人覽物起¶
　興而自&KR0274;其悲歎之詞也(有字其字矣/字相呼為興)¶
<pb:KR1c0030_WYG_006-13a>¶
○中谷有蓷暵其脩(叶式/竹反)矣有女仳離條其歗(叶息/六反)矣¶
條其歗矣遇人之不淑矣¶
　興也脩長也(輯錄陳氏曰長/茂者亦為所暵)或曰乾也如脯之謂脩¶
　也條條然歗貌歗蹙(子六/反)口出聲也悲恨之深不止¶
　於嘆矣淑善也古者謂死䘮饑饉(輯錄爾雅榖不熟/曰饑菜不熟曰饉)¶
　皆曰不淑盖以吉慶為善事凶禍為不善事雖今人¶
　語猶然也○曾氏曰凶年而遽相棄背盖衰薄之甚¶
　者而詩人乃曰遇斯人之艱難遇斯人之不淑而無¶
<pb:KR1c0030_WYG_006-13b>¶
　怨懟(音/墜)過甚之詞焉厚之至也¶
○中谷有蓷暵其濕矣有女仳離啜(張劣/反)其泣矣啜其¶
泣矣何嗟及矣¶
　興也暵濕者旱甚則草之生於濕者亦不免也(輯錄/孔氏)¶
　(曰先言乾次言脩後言/濕見凶年之淺深也)啜泣貌何嗟及矣言事已至¶
　此末如之何窮之甚也(輯錄輔氏曰方其暵且恨之/時而曰遇人之艱難遇人之)¶
　(不淑而無怨懟過甚之詞固見其厚矣及其至於傷/而泣也則亦曰何嗟及矣而已殆冇知其不可奈何)¶
　(而安於命之意此尤見其/厚也豈非先王之澤哉)¶
<pb:KR1c0030_WYG_006-14a>¶
　　　中谷有蓷三章章六句¶
　　　　范氏曰世治則室家相保者上之所養也世¶
　　　　亂則室家相棄者上之所殘也其使之也勤¶
　　　　其取之也厚則夫婦日以衰薄而凶年不免¶
　　　　於離散矣伊尹曰匹夫匹婦不𫉬自盡民主¶
　　　　罔與成厥功(輯錄見商書/咸有一徳)故讀詩者於一物¶
　　　　失所而知王政之惡一女見棄而知人民之¶
　　　　困周之政荒民散而將無以為國於此亦可¶
<pb:KR1c0030_WYG_006-14b>¶
　　　　見矣(輯錄謝氏曰夫婦人之大倫也飢饉而/相棄人道之大變也婦無一語怨其夫)¶
　　　　(而有哀矜惻怛之意焉知其無可奈何而安/之若命此義婦也與忠臣孝子同道人不幸)¶
　　　　(而處三網之變以此存/心則綽綽然有餘裕矣)¶
有兎爰爰雉離于羅我生之初尚無為(叶吾/禾反)我生之後¶
逢此百罹(叶良/何反)尚寐無吪¶
　比也兎性隂狡爰爰緩意雉性耿介離麗(平聲/歴也)羅網¶
　尚猶罹(音/離)憂也尚庻㡬(平/聲)也吪(五戈/反)動也○周室衰¶
　微諸侯背(音/佩)叛君子不樂(音/洛)其生而作此詩言張羅¶
<pb:KR1c0030_WYG_006-15a>¶
　本以取兎今兎狡得脱而雉以耿介反離于羅以比¶
　小人致亂而以巧計幸免君子無辜而以忠直受禍¶
　也(輯錄吕東萊曰此因所見為比也兎之大以比諸/侯雉之小以自比者言諸侯之背叛者恣睢自如)¶
　(而周人反/受其禍也)為此詩者盖猶及見西周之盛故曰方我¶
　生之初天下尚無事及我生之後而逢時之多難如¶
　此然既無如之何則但庻㡬寐而不動以死耳或曰¶
　興也以兎爰興無為以雉離興百罹也(兎脱禍則安/静雉入羅則)¶
　(有憂其義相/因亦可為興)下章放此¶
<pb:KR1c0030_WYG_006-15b>¶
○有兎爰爰雉離于罦(音孚叶/歩廟反)我生之初尚無造我生¶
之後逢此百憂(叶一/笑反)尚寐無覺(居孝反叶/居笑反)¶
　比也罦覆車(人奢反即今/翻車綱也)也可以掩兎造亦為也覺¶
　寤也¶
○有兎爰爰雉離于罿(音/衝)我生之初尚無庸我生之後¶
逢此百凶尚寐無聰¶
　比也罿罬(音/輟)也即罦也或曰(毛/傳)施羅於車上也庸用¶
　聰聞也無所聞則亦死耳¶
<pb:KR1c0030_WYG_006-16a>¶
　　　兎爰三章章七句(哀傷之意/反覆道之)¶
緜緜葛藟(力軓/反)在河之滸(呼五/反)終逺(于萬/反)兄弟謂他人¶
父(夫矩/反)謂他人父亦莫我顧(叶果/五反)¶
　興也緜緜長而不絶之貌岸上曰滸○世衰民散有¶
　去其鄉里家族而流離失所者作此詩以自歎言緜¶
　緜葛藟則在河之滸矣今乃終逺兄弟而謂他人為¶
　己父(物得所托人失所依人不如物故以起興○増/釋許氏曰葛藟本生於山谷丘陵在河之滸非)¶
　(其所以興己之/失所也亦通)已雖謂彼為父而彼亦不我顧則其¶
<pb:KR1c0030_WYG_006-16b>¶
　窮也甚矣¶
　緜緜葛藟在河之涘(音俟叶矣/始二音)終逺兄弟謂他人母¶
(叶蒲/彼反)謂他人母亦莫我有(叶羽/已反)¶
　興也水涯曰涘謂他人父者其妻則母也有識有也¶
　(識有即顧/念之意)春秋傳曰不有寡君(輯錄嚴氏曰莫我/有言視之若無也)¶
○緜緜葛藟在河之漘(順春/反)終逺兄弟謂他人昆(叶古/均反)¶
謂他人昆亦莫我聞(叶㣲/勻反)¶
　興也夷上洒下曰漘(洒七罪反陗也髙峻也/上平坦而下水深為漘)漘之為¶
<pb:KR1c0030_WYG_006-17a>¶
　言脣也(輯錄爾雅注洒先典反深也許氏曰洒猶洗/也岸上靣平夷而其下為水洗蕩齧入若脣)¶
　(也/)昆兄也聞相聞也¶
　　　葛藟三章章六句(先言父次言母次言昆/此三章相承之序也)¶
彼采葛(叶居/謁反)兮一日不見如三月兮¶
　賦也采葛所以為絺綌盖&KR0075;奔者託以行也故因以¶
　指其人而言思念之深未乆而似乆也¶
○彼采蕭(叶踈/鳩反)兮一日不見如三秋兮¶
　賦也蕭荻也(荻音狄蒿屬/他本作萩非)白葉莖麄科生有香氣祭¶
<pb:KR1c0030_WYG_006-17b>¶
　則焫以報氣(焫即&KR0353;字報/氣即升&KR0424;也)故采之曰三秋則不止三¶
　月矣¶
○彼采艾兮一日不見如三歳(本與/艾叶)兮¶
　賦也艾蒿屬(輯錄爾雅曰一名/冰䑓注今艾蒿也)乾之可灸(九又/音救)故采¶
　之(輯錄吕東莱曰葛為絺綌蕭共祭祀艾療/疾特訓釋三物見采之由不於此取義也)曰三歳¶
　則不止三秋矣¶
　　　采葛三章章三句(思念之意以漸而深輯錄輔/氏曰采葛采蕭采艾其説託)¶
　　　　(言明矣至於思念之情流而不/止如此則為滛奔之辭者宜哉)¶
<pb:KR1c0030_WYG_006-18a>¶
大車檻檻毳(尺鋭/反)衣如菼(吐敢/反)豈不爾思畏子不敢¶
　賦也大車大夫車檻檻車行聲也毳衣天子大夫之¶
　服(王氏曰子男毳冕五章天子之卿六命服與子男/等此之大夫則卿也輯錄春官典命王之卿六命)¶
　(其大夫四命此以未出封者言及出/封則各加一等服亦以此為節也)菼蘆之始生也¶
　毳衣之屬衣繪而裳繡(宗&KR0212;藻粉米畫於/衣黼黻繡於裳)五色皆備¶
　其青者如菼(考工記五色備謂之繡盖繡雜五色其/青者如菼其赤者如璊此與下章各舉)¶
　(其一/耳)爾淫奔者相命之詞也子大夫也不敢不敢奔¶
　也○周衰大夫猶有能以刑政治其私邑者故&KR0075;奔¶
<pb:KR1c0030_WYG_006-18b>¶
　者畏而歌之如此然其去二南之化則逺矣此可以¶
　觀世變也(此詩之言所謂小人革靣民免而無恥者/盖政刑之效視徳化不相及也故去二南)¶
　(為逺輯錄輔氏曰漢廣之遊女端莊静一人見而知/其不可求野冇死麕之女子貞潔自守人見而知其)¶
　(不可犯此所以為二南之化也豈至於有&KR0075;奔之心/必待有所畏而後不敢哉今觀此詩則世變之愈下)¶
　(可知/矣)¶
○大車啍啍(他敦/反)毳衣如璊(音/門)豈不爾思畏子不奔¶
　賦也啍啍重遲之貌(輯錄孔氏曰啍啍行之貌故為/重遲上言行有聲此言行之貌)¶
　(互相/見也)璊玉赤色五色備則有赤¶
<pb:KR1c0030_WYG_006-19a>¶
○榖則異室死則同穴(叶户/橘反)謂予不信有如皦(古了/反)日¶
　賦也榖生穴壙(音/曠)皦白也○民之欲相奔者畏其大¶
　夫自以終身不得如其志也故曰生不得相奔以同¶
　室庻㡬死得合葬以同穴而已謂予不信有如皦日¶
　約誓之辭也(增釋吳師道曰前二章言不敢不奔猶/不失為變也此章猶言生不得相從死)¶
　(猶不善云耳故下申以約誓/之辭亦邪思之不觧者也)¶
　　　大車三章章四句(首章畏子不敢其辭㣲二章/畏子不奔其辭顯至三章所)¶
　　　　(云則顯顯然其辭&KR0192;欲之所蔽以漸而深○/哀痛如黍離可謂忠矣以刑政治民如大車)¶
<pb:KR1c0030_WYG_006-19b>¶
　　　　(亦庶乎其有能者矣變雖云變而/東都之大夫則寥寥乎僅見者也)¶
丘中有麻彼留子嗟彼留子嗟將(七羊/反)其來施施(叶特/遮反)¶
　賦也麻榖名子可食皮可績為布者(輯錄本草曰一/名麻勃此麻上)¶
　(花勃勃者麻子味甘平無毒園/圃所蒔今人作布及履用之)子嗟男子之字也將¶
　願也施施喜悦之意○婦人望其所與私者而不來¶
　故疑丘中有麻之處復(扶又/反)有與之私而留之者今¶
　安得其施施然而來乎¶
○丘中有麥彼留子國彼留子國將其來食¶
<pb:KR1c0030_WYG_006-20a>¶
　賦也子國亦男子字也來食就我而食也¶
○丘中有李彼留之子(叶奬/里反)彼留之子貽我佩玖(叶舉/里反)¶
　賦也之子并指前二人也貽我佩玖冀其有以贈已¶
　也¶
　　　丘中有麻三章章四句(始則望其來即已繼則/望其食於已終則望其)¶
　　　　(有以贈於已願望/之意以漸而深)¶
　　　　王國十篇二十八章百六十二句(以忘親逆/理衰懦柔)¶
　　　　(弱之平王為東都之始王則王室可知矣是/使民無聊頼如兎爰流離失所如葛藟室家)¶
<pb:KR1c0030_WYG_006-20b>¶
　　　　(相棄如中谷有蓷而采葛有麻淫奔亂俗又/如此周轍而欲西也難哉故覩禾黍痛惜而)¶
　　　　(已/)¶
　　　鄭一之七¶
　　　　鄭邑名本在西都畿内咸林之地宣王以封¶
　　　　其弟友為采(音/菜)地後為幽王司徒而死於犬¶
　　　　戎之難是為桓公其子武公掘(一作滑/並音鶻)突定¶
　　　　平王於東都亦為司徒又得虢檜之地乃徙¶
　　　　其封而施舊號於新邑是為新鄭咸林在今¶
<pb:KR1c0030_WYG_006-21a>¶
　　　　華州鄭縣(輯錄即今陜西/西安府華州)新鄭即今之鄭州¶
　　　　是也(輯錄即今河南/開封府鄭州)其封域山川詳見檜風¶
　　　　(程子曰鄭畿内之諸侯也王變則鄭亦變矣/故以鄭次王嚴氏曰周之政令不行則畿内)¶
　　　　(之鄭亦自為列國矣愚謂諸侯吞并則周衰/周衰則侯國異政自近者始三衛王鄭相次)¶
　　　　(其以/此歟)¶
緇衣之宜兮敝予又改為兮適子之館(叶古/玩反)兮還予授¶
子之粲兮¶
　賦也緇黒色(輯錄考工記曰三入為/纁五入為緅七入為緇)緇衣卿大夫居¶
<pb:KR1c0030_WYG_006-21b>¶
　私朝(音/潮)之服也(輯錄孔氏曰緇衣即士冠禮所云𤣥/冠朝服緇𢃄素韠是也卿士朝於王)¶
　(服皮弁不服緇衣退食私朝/服緇衣以聼其所朝之政也)宜稱(去/聲)改更(平/聲)適之館¶
　舎(諸侯入王朝必有寓舎猶後世之稱邸也輯錄考/工記匠人營國外有九室九卿朝焉注在路門之)¶
　(外九卿賛三公以佐天子而/治外政故其入朝而居之)粲餐也(輯錄飲饌曰餐/又爾雅注今河)¶
　(北人呼食/為餐音孫)或曰粲粟之精鑿(音/作)者(朱子曰漢有白粲/之刑給舂導之役)¶
　(是也輯錄許氏曰粟一石得米六/斗為糲糲米一石舂為八斗為鑿)○舊說鄭桓公武¶
　公相繼為周司徒善於其職周人愛之故作是詩(按/序)¶
　(以此美武公辨説從之盖桓公武公雖皆善其職而/世繼其善者尤可美况桓公之死已在幽王被弑時)¶
<pb:KR1c0030_WYG_006-22a>¶
　(此詩作於東都則為武公之作明矣集傳既引舊/説而舉此兩句似乎兼美二公非専美武公也)言¶
　子之服緇衣也甚宜(徳稱/其服)敝則我將為子更為之(備/禦)¶
　(以慰安之庻/㡬乆於位也)且將適子之館既還而又授子以粲(問/遺)¶
　(以親厚之庶/母懐其士也)言好之無已也(輯錄輔氏曰一句美武/公之徳稱其服也二句)¶
　(欲其服之常新也四句欲其粟之常繼也既欲其服/之常新又欲其粟之常繼𤼵乎情形於歌詠如此則)¶
　(其好善之誠心於是為至也程子曰好/賢無已之意當就敝予還予四字上㸔)¶
○緇衣之好兮敝予又改造(叶在/早反)兮適子之館兮還予¶
授子之粲兮¶
<pb:KR1c0030_WYG_006-22b>¶
　賦也好猶宜也¶
○緇衣之蓆(叶詳/籥反)兮敝予又改作兮適子之館兮還予¶
授子之粲兮¶
　賦也蓆大也程子曰蓆有安舒之義服稱其徳則安¶
　舒也¶
　　　緇衣三章章四句(殷勤篤厚之/意反覆道之)¶
　　　　記曰好賢如緇衣又曰於緇衣見好賢之至¶
　　　　(輯錄解頥曰緇衣所以為好賢之至者以其/始終之如一也始之厚者不能保其終之不)¶
<pb:KR1c0030_WYG_006-23a>¶
　　　　(薄始之勤者不能保其終之不怠惟緇衣之/好賢不然其改造改作既始終之無間而設)¶
　　　　(館授粲復前後之如一衣欲其常新粟欲其/常繼儀刑欲其常接乎目議論欲其常接乎)¶
　　　　(耳殷勤繾綣乆而不厭/所以為好賢之至也)¶
將(七羊/反)仲子兮無踰我里無折(之舌/反)我樹杞豈敢愛之¶
畏我父母(叶滿/彼反)仲可懐(叶胡/威反)也父母之言亦可畏(叶於/非反)¶
也¶
　賦也將請也仲子男子之字也我女子自我也里二¶
　十五家所居也杞栁屬也生水傍樹如栁葉麄而白¶
<pb:KR1c0030_WYG_006-23b>¶
　色理微赤盖里之地域溝樹也○莆田鄭氏曰此淫¶
　奔者之辭(輔氏曰此雖為&KR0075;奔之詩然其心猶有所/畏未至於蕩然而無忌也故列於鄭詩之)¶
　(首以見其為風之始變也歟/愚謂此與王風大車畧相似)¶
○將仲子兮無踰我墻無折我樹桑豈敢愛之畏我諸¶
兄(叶虗/陽反)仲可懐也諸兄之言亦可畏也¶
　賦也墻垣也古者樹墻下以桑¶
○將仲子兮無踰我園無折我樹檀(叶徒/㳂反)豈敢愛之畏¶
人之多言仲可懐也人之多言亦可畏也¶
<pb:KR1c0030_WYG_006-24a>¶
　賦也園者圃之藩其内可種木也檀皮青滑澤材彊¶
　韌(輯錄音刃/堅柔難斷)可為車¶
　　　將仲子三章章八句(自父母而諸兄自諸兄而/衆人言之次也○增釋許)¶
　　　　(氏曰此詩詞氣類野冇死麕之卒章然有畏/父母諸兄國人之言猶為善於彼也此可見)¶
　　　　(理義根於人心有終不可泯者身之陷於淫/邪不能禁其欲也有畏人之意良心之存也)¶
　　　　(倘上之教化行而下之風俗厚若此婦人豈/不能脩飭而以貞信自守邪然則小民心術)¶
　　　　(之微皆上之人/有以興䘮之耳)¶
叔于田(叶地/因反)巷無居人豈無居人不如叔也洵美且仁¶
<pb:KR1c0030_WYG_006-24b>¶
　賦也叔莊公弟共叔段也事見春秋(增釋許氏曰左/氏傳隐公元年)¶
　(初鄭武公娶于申曰武姜生莊公及共叔段莊公寤/生驚姜氏惡之愛段欲立之請於武公公弗許及莊)¶
　(公即位為之請京使居之謂之京城大叔既而大叔/命西鄙北鄙貳於已又收貳以為已邑至於廪延大)¶
　(叔完聚繕甲兵具卒乗將襲鄭/公伐京京叛大叔段段出奔共)田取禽也巷里&KR0151;也¶
　洵信美好也仁愛人也○叚不義而得衆國人愛之¶
　故作此詩言叔出而田則所居之巷若無居人矣非¶
　實無居人也雖有而不如叔之美且仁是以若無人¶
　耳或疑此亦民間男女相恱之詞也¶
<pb:KR1c0030_WYG_006-25a>¶
○叔于狩(叶始/九反)巷無飲酒豈無飲酒不如叔也洵美且¶
好(叶許/厚反)¶
　賦也冬獵曰狩(輯錄杜氏曰狩圍守也冬物畢成𫉬/則取之無所擇也輔氏曰洵美且好)¶
　(猶言好而/又好也)¶
○叔適野(叶上/與反)巷無服馬(叶蒲/補反)豈無服馬不如叔也洵¶
美且武¶
　賦也適之也郊外曰野服乗也(増釋許氏曰二章三/章傳冇音釋而無其)¶
　(說盖與首章之意同也無飲酒服馬謂無如叔之善/飲酒服馬者此詩雖段不義得衆而人愛之然詳味)¶
<pb:KR1c0030_WYG_006-25b>¶
　(其辭非小人黨惡者之言盖君子知㡬者所作也終/篇雖全稱美畧無譏刺之辭而所美者惟田狩飲酒)¶
　(之事舎是盖無足言者且公子居大都専事驅騁田/獵沈&KR0698;于酒而人心歸仰如此則將何所不至邪禍)¶
　(敗之來豫/知之矣)¶
　　　叔于田三章章五句(愛念之意/反覆道之)¶
叔于田乗乗(下䋲/證反)馬(叶蒲/補反)執轡如組(音/祖)兩驂如舞叔在¶
藪(素口反叶/素苦反)火烈具舉襢(音/袒)裼(素歴/反)暴虎獻于公所將¶
(七羊/反)叔無狃(女九反叶/女古反)戒其傷女(音/汝)¶
　賦也叔亦段也車衡(車軛/也)外兩馬曰驂如舞謂諧和¶
<pb:KR1c0030_WYG_006-26a>¶
　中節(輯錄御法有/舞交衢也)皆言御之善也藪澤也火焚而射¶
　也烈熾盛貌具俱也(輯錄釋文韓詩云禽獸居之曰/藪毛氏曰田者大艾草以為防)¶
　(或舍其中然後焚而射焉孔疏云未田之前誓士戒/衆止其間教戰既畢乃出而驅禽納之於防然後焚)¶
　(此所芟之防草而射之此恐未必然/一説火火田也焚除萊草而田獵也)襢裼肉袒也(輯/錄)¶
　(凡獨言袒者袒去襲而露裼言/袒裼者則并袒去裼而露肉也)暴空手搏虎也公莊¶
　公也狃習也國人戒之曰請叔無習此事恐其或傷¶
　汝也盖叔多材好勇而鄭人愛之如此(善御多才也/暴虎好勇也)¶
　(戒以無狃鄭/人愛之也)¶
<pb:KR1c0030_WYG_006-26b>¶
○叔于田乗乗黄兩服上襄兩驂鴈行(户郎/反)叔在藪火¶
烈具揚叔善射忌(音/記)又良御(叶魚/駕反)忌抑磬(苦定/反)控(口貢/反)¶
忌抑縱送忌¶
　賦也乗黄四馬皆黄也衡下夾轅兩馬曰服襄駕也¶
　馬之上者為上駕猶言上駟也(史記孫武傳有上駟/中駟下駟之說盖上)¶
　(中下三/等也)鴈行者驂少次服後如鴈行也揚起也忌抑¶
　皆語助辭騁馬曰磬止馬曰控舎(音/捨)拔(音/㧞)曰縱覆彇¶
　曰送(拔矢括也彇弓弰頭也縱則放矢送則送矢磬/控見其善御縱送見其善射此皆美之之詞輯)¶
<pb:KR1c0030_WYG_006-27a>¶
　(錄覆倒也既𤼵矢則弓隨/勢傾倒直指於前以送矢)¶
○叔于田乗乗鴇(音保叶/補苟反)兩服齊首兩驂如手叔在藪¶
火烈具阜(符有/反)叔馬慢(叶黄/半反)忌叔𤼵罕(叶虚/旰反)忌抑釋掤¶
(音/永)忌抑鬯(勅亮/反)弓(叶姑/宏反)忌¶
　賦也驪白雜毛曰鴇今所謂烏驄也齊首如手兩服¶
　並首在前而兩驂在旁稍次其後如人之兩手也阜¶
　盛慢遅也𤼵𤼵矢也罕希釋觧也掤矢筩(音/同)盖春秋¶
　傳作氷(昭公二十五年公欲去季氏叔孫陷公圍公/徒釋甲執氷而踞輯錄注氷櫝丸盖或云櫝)¶
<pb:KR1c0030_WYG_006-27b>¶
　(丸是箭筩其/盖可以取飲)鬯弓囊也與韔同言其田事將畢而從¶
　容整暇如此(輯錄鄭氏曰田事且畢則馬/行遅𤼵矢希盖矢而弢弓)○亦喜其¶
　無傷之詞也(馬慢𤼵罕則獸㡬盡釋掤鬯弓則事亦/已昔懼其或傷今喜其無傷首末兩章)¶
　(相應/也)¶
　　　大叔于田三章章十句(一章獵事舉二章獵事/盛三章獵事畢輯錄&KR0281;)¶
　　　　(頥曰段之為人以射則善以御則良以容止/則甚習以材力則甚武如是而甚不仁夫惟)¶
　　　　(不仁所以欲紾兄而奪其位也而國人愛之/若此者豈盡出於公哉主教不明人心不古)¶
　　　　(顛倒是非混淆黒白固/有不勝其可嘆者矣)¶
<pb:KR1c0030_WYG_006-28a>¶
　　　　陸氏曰首章作大叔于田者誤蘇氏曰二詩¶
　　　　皆曰叔于田故加大以别之不知者乃以段¶
　　　　有大叔之號而讀曰泰又加大于首章失之¶
　　　　矣(輯錄解頥曰段之輕浮淺露如此固不得/為善矣然荘公所以處之者果得為盡善)¶
　　　　(乎仁人之於弟也亦親愛之而已矣教誨之/而已矣若是則莊公所以處段者無以異於)¶
　　　　(舜之處象孰得而議之哉今莊公不然始則/恣其所為而不問終則操之已蹙而不恕則)¶
　　　　(是其予之者乃所以奪之也其寵之者乃所/以殘之也其不仁已甚矣聖人錄二詩於國)¶
　　　　(風既以著叔段之惡而書鄭伯克段于春秋/復以甚莊公之罪其亦可以為後世戒矣按)¶
<pb:KR1c0030_WYG_006-28b>¶
　　　　(此説本隐公/元年左氏傳)¶
清人在彭(叶普/郎反)駟介旁旁(𥙷彭反叶/𥙷岡反)二矛重(直龍/反)英(叶/於)¶
(良/反)河上乎翺翔¶
　賦也清邑名清人清邑之人也彭河上地名駟介四¶
　馬而被甲也旁旁馳驅不息之貌二矛酋(慈秋/反)矛夷¶
　矛也英以朱羽為矛飾也酋矛長二丈夷矛長二丈¶
　四尺並建於車上則其英重累而見(輯錄矛鉤兵也/考工記注酋夷)¶
　(𤼵聲夷為長酋為短酋之言遒也道迫也言短也/建者邪迤立之也累上聲疊也一本作疊見音現)翺¶
<pb:KR1c0030_WYG_006-29a>¶
　翔遊戲之貌○鄭文公惡髙克使將清邑之兵禦狄¶
　于河上(輯錄孔氏曰文公㨗厲公子閔公二年冬十/二月狄入衛衛在河北鄭在河南恐其渡河)¶
　(侵鄭故使髙克将清/邑之兵於河上禦之)久而不召師散而歸鄭人為之¶
　賦此詩言其師出之乆無事而不得歸但相與遊戲¶
　如此其𫝑必至於潰散而後已爾¶
○清人在消駟介麃麃(表驕/反)二矛重喬河上乎逍遥¶
　賦也消亦河上地名麃麃武貌矛之上句(音/勾)曰喬所¶
　以懸英也英弊而盡所存者喬而已¶
<pb:KR1c0030_WYG_006-29b>¶
○清人在軸(叶音/胄)駟介陶陶(叶徒/候反)左旋右抽(叶勅/救反)中軍¶
作好(叶許/候反)¶
　賦也軸亦河上地名陶陶樂(音/洛)而自適之貌左謂御¶
　在將(去聲/下同)車之左執轡而御馬者也旋還車也右謂¶
　勇力之士在將車之右執兵以擊刺者也抽抜刃也¶
　中軍謂將在鼓下居車之中即髙克也(將車則將在/中左執御右)¶
　(執兵噐士卒之車則左執弓右執矛中人御○増釋/許氏曰凡兵車執弓矢者在左主五兵者在右御者)¶
　(在中唯將車則鼓懸車中而將/立鼓下御者在左車右在右)好謂容好也○東萊¶
<pb:KR1c0030_WYG_006-30a>¶
　吕氏曰言師乆而不歸無所聊賴姑遊戲以自樂必¶
　潰之𫝑也不言已潰而言將潰其詞深其情危矣¶
　　　清人三章章四句(前二章言其遊戲而不歸/後一章陳其遊戲之狀也)¶
　　　　事見春秋(増釋許氏曰閔公二年鄭棄其師/左氏傳鄭人惡髙克使帥師于河)¶
　　　　(上乆而弗召師潰而歸髙克奔陳孔疏是時/狄侵衛衛在河北鄭在河南恐其渡河鄭故)¶
　　　　(禦/之)○胡氏曰人君擅一國之名寵生殺予(上/聲)¶
　　　　奪惟我所制耳使髙克不臣之罪已著按而¶
　　　　誅之可也情狀未明黜而退之可也愛惜其¶
<pb:KR1c0030_WYG_006-30b>¶
　　　　才以禮馭之亦可也烏(何/也)可假(去/聲)以兵權委¶
　　　　諸竟(音/境)上坐視其離散而莫之䘏乎春秋書¶
　　　　曰鄭棄其師其責之深矣¶
羔裘如濡(叶而朱而/由二反)洵直且侯(叶洪姑洪/鉤二反)彼其(音/記)之子¶
舎(音/赦)命不渝(叶容朱容/周二反)¶
　賦也羔裘大夫服也如濡潤澤也洵信直順侯美也¶
　其語助辭舎處渝變也○言此羔裘潤澤毛順而美¶
　彼服此者當生死之際又能以身居其所受之理而¶
<pb:KR1c0030_WYG_006-31a>¶
　不可奪(舎命不渝猶曰守義而不變爾輯錄輔氏曰/舎命不渝所包者闊命有二有指理而言者)¶
　(有指氣而言者此盖兼之以理而言則居其理而不/變以氣而言則居其分而不踰理可以兼氣故集傳)¶
　(止以理/言之)盖美其大夫之詞然不知其所指矣¶
○羔裘豹飾孔武有力彼其之子邦之司直¶
　賦也飾縁(去/聲)袖也禮君用純物臣下之故羔裘而以¶
　豹皮為飾也孔甚也豹甚武而有力故服其所飾之¶
　裘者如之司主也¶
○羔裘晏兮三英粲兮彼其之子邦之彦(叶魚/盰反)兮¶
<pb:KR1c0030_WYG_006-31b>¶
　賦也晏鮮盛也三英裘飾也未詳其制粲光明也彦¶
　者士之美稱¶
　　　羔裘三章章四句(一章美其存心二章美其從/政三章美其為人輯錄觧頥)¶
　　　　(曰舎命不渝則必不徼倖而苟得而於守身/之道得矣邦之司直則必不諛悦以求容而)¶
　　　　(於事君之道盡矣既能順命以持身又能忠/直以事上此所以為邦之彦也歟按此云明)¶
　　　　(哲保身者即所謂順理以守身非趨/利避害而偷生免死以全軀之謂也)¶
遵大路兮摻(所覽/反)執子之袪(叶起/據反)兮無我惡(烏路/反)兮不¶
寁(音/昝)故也¶
<pb:KR1c0030_WYG_006-32a>¶
　賦也遵循摻擥(魯敢反/通作攬)袪袂(輯錄孔疏袂是袖之大/者祛是袖頭小稱俱是)¶
　(衣/袖)寁速故舊也○&KR0075;婦為人所棄故於其去也擥其¶
　袪而留之曰子無惡我而不留故舊不可以遽絶也¶
　宋玉賦有遵大路兮攬子袪之句亦男女相說(音/恱)之¶
　詞也(輯錄通釋曰宋玉登徒子好色賦曰遵大路兮/攬子袪贈以芳花詞甚妙注云攬衣袖欲與同)¶
　(歸折芳誦詩以贈遊女也集傳援此為證者盖宋玉/去此詩之時未逺其所引用當得詩人之本㫖彼為)¶
　(男語女之詞猶此詩/為女語男之詞也)¶
○遵大路兮摻執子之手兮無我魗(市由反叶/齒九反)兮不寁¶
<pb:KR1c0030_WYG_006-32b>¶
好(叶許/口反)也¶
　賦也魗與醜同欲其不以已為醜而棄之也好情好¶
　也(輯錄輔氏曰無我惡兮不寁故也猶假義以責之/至於無我魗兮不寁好也則真情見而詞益哀矣)¶
　　　遵大路二章章四句(故舊已不可遽棄而况情/好之人乎留之之意以漸)¶
　　　　(而/深)¶
女曰雞鳴士曰昧旦子興視夜明星有爛將翺將翔弋¶
鳬(音/符)與鴈¶
　賦也昧晦旦明也昧旦天欲旦昧晦未辨之際也明¶
<pb:KR1c0030_WYG_006-33a>¶
　星啓眀之星先日而出者也弋繳(音/灼)射謂以生死繫¶
　矢而射也(輯錄歐陽氏曰泛而言射則在去聲以射/其物而言則在入聲後放此毛韻注繳生)¶
　(絲縷弋箭箸之以/罥禽足謂之矰繳)鳬水鳥如鴨青色背上有文○此¶
　詩人述賢夫婦相警戒之詞言女曰雞鳴以警其夫¶
　而士曰昧旦則不止於雞鳴矣婦人又語其夫曰若¶
　是則子可以起而視夜之如何意者明星已出而爛¶
　然則當翺翔而往弋取鳬鴈而歸矣其相與警戒之¶
　言如此則不留於宴(安/也)昵(尼質切/近也)之私可知矣¶
<pb:KR1c0030_WYG_006-33b>¶
○弋言加(叶居之居/何二反)之與子宜(叶魚竒魚/何二反)之宜言飲酒¶
與子偕老(叶吕/孔反)琴瑟在御莫不静好(叶許/厚反)¶
　賦也加中(去/聲)也史記所謂以弱弓㣲繳加諸鳬鴈之¶
　上(見楚/世家)是也宜和其所宜也内則所謂鴈宜麥之屬¶
　是也(牛宜稌羊宜黍豕宜稷犬宜粱鴈宜/麥魚宜苽注云言其氣味相成也)○射者男¶
　子之事而中饋婦人之職故婦謂其夫既得鳬鴈以¶
　歸則我當為子和其滋味之所宜以之飲酒相樂(音/洛)¶
　(下/同)期於偕老而琴瑟之在御者亦莫不安静而和好¶
<pb:KR1c0030_WYG_006-34a>¶
　其和樂而不淫可見矣(御親近也琴瑟静好則物各/得所而家道之齊可見矣夫)¶
　(婦之和其/效如此)¶
○知子之來(叶六/直反)之雜佩以贈(叶音/則)之知子之順之雜¶
佩以問之知子之好(呼報/反)之雜佩以報之¶
　賦也來之致其來者如所謂脩文徳以來之(見論/語)雜¶
　佩者左右佩玉也上横曰珩下繫三組貫以蠙(步眠/反輯)¶
　(錄蚌之/别名也)珠中組之半貫一大珠曰瑀末懸一玉兩端¶
　皆銳曰衝牙兩旁組半各懸一玉長博而方曰琚其¶
<pb:KR1c0030_WYG_006-34b>¶
　末各懸一玉如半璧而内向曰璜又以兩組貫珠上¶
　繫珩兩端下交貫於瑀而下繫兩璜行則衝牙觸璜¶
　而有聲也吕氏曰非獨玉也觽(音&KR0157;又/翾規反)燧箴(與針/同)管¶
　凡可佩者皆是也(觽以觧結燧以取火箴以刺病管/不知何用或日即玉琯也輯錄内)¶
　(則篇注云箴管/箴在管中也)贈送順愛問遺也○婦又語(去/聲)其夫¶
　曰我苟知子之所致而來及所親愛者則將(一作/當)觧¶
　此雜佩以送遺報答之盖不惟治其門内之職又欲¶
　其君子親賢友善結其驩(歡/同)心而無所愛於服飾之¶
<pb:KR1c0030_WYG_006-35a>¶
　玩也(輯錄輔氏曰觀此詩則鄭國之俗雖曰&KR0075;亂然/在下之人夫婦之間猶知禮義勤生業不昵於)¶
　(宴私相安於和樂而又能賛助其君子親賢樂善/以輔成其徳此可以觀先王之澤與民性之善矣)¶
　　　女曰雞鳴三章章六句(始則相勉以男子之事/繼則願相以閨門之職)¶
　　　　(終則助其先施以篤親友之好○此詩與齊/雞鳴同意然彼言㑹朝之事可知其為國君)¶
　　　　(之妃此其男子躬親射弋則士庻人之妻也/輯錄觧頥曰雞鳴而興昧旦而往言其時之)¶
　　　　(有常也翺翔而往鳬鴈而歸言其事之冇常/也弋而取之於外宜而和之於内盖欲各供)¶
　　　　(其職也酒食以養其身琴瑟以和其志盖欲/同享其樂也來者致其來贈者送其往順以)¶
　　　　(愛之好以親之皆來之之意問以遺之報以/答之皆贈之之意又見其重不在物而在乎)¶
<pb:KR1c0030_WYG_006-35b>¶
　　　　(徳也前二章相戒以職分之當/為後一章相勉以徳業之交修)¶
有女同車顔如舜華(叶芳/無反)將翺將翔佩玉瓊琚彼美孟¶
姜洵美且都¶
　賦也舜木槿也樹如李其華朝生暮落(輯錄陸佃云/取瞬之義今)¶
　(人言/一瞬)孟字姜姓洵信都閑雅也○此疑亦淫奔之詩¶
　言所與同車之女其美如此而又歎之曰彼美色之¶
　孟姜信美矣而又都也(輯錄輔氏曰鄭詩惟/此篇為男悦女之詞)¶
○有女同行(叶户/郎反)顔如舜英(叶於/良反)將翺將翔佩玉將將¶
<pb:KR1c0030_WYG_006-36a>¶
(七羊/反)彼美孟姜徳音不忘¶
　賦也英猶華也將將聲也徳音不忘言其賢也(好色/之人)¶
　(心志蠱惑所美非美故亦以徳音稱之徳音不忘者/言其美徳不可忘也輯錄王氏曰於瓊琚言徳之容)¶
　(於將將言徳之/音各以其類也)¶
　　　有女同車二章章六句(一章恱其色/二章恱其徳)¶
山有扶蘇隰有荷華(叶芳/無反)不見子都乃見狂且(子餘/反)¶
　興也扶蘇扶胥(踈須/二音)小木也荷華芙渠也(輯錄釋文/曰未開曰)¶
　(菡萏已𤼵/曰芙渠)子都男子之美者也狂狂人也且語辭也¶
<pb:KR1c0030_WYG_006-36b>¶
　○淫女戲其所私者曰山則有扶蘇矣隰則有荷花¶
　矣今乃不見子都而見此狂人何哉(彼所宜有者皆/有此所宜見者)¶
　(不見不宜見者乃見之盖以/尋常之物而興怪異之事也)¶
○山有橋松隰有游龍不見子充乃見狡童¶
　興也上竦無枝曰橋亦作喬游枝葉放縱也龍紅草¶
　也一名馬蓼葉大而色白生水澤中髙丈餘子充猶¶
　子都也(充盛也男子之顔色/衣服皆美而盛也)狡童狡獪(古外/反)之小兒¶
　也¶
<pb:KR1c0030_WYG_006-37a>¶
　　　山有扶蘇二章章四句(狡甚於狂故以為序輯/錄輔氏曰山冇扶蘇已)¶
　　　　(得而其欲未饜之辭蘀兮未得而亟欲得之/辭狡童則已絶而又欲别圖之辭褰裳則未)¶
　　　　(絶而防其欲絶之辭○増釋許氏曰此詩恐/是淫女見絶於男子而復私於人乃思絶者)¶
　　　　(之美好而厭所私者之狂狡也或曰有女同/車男戲女山有扶蘇女戲男其男子之言曰)¶
　　　　(有女與我同車同行者貌如舜華舜英我將/之以翺翔佩玉固若美矣然豈如彼美孟姜)¶
　　　　(容貌則洵美且都語言則使人不忘哉同車/者則所與&KR0075;之女孟姜則虗設之辭也女則)¶
　　　　(以山有扶蘇/答之如傳意)¶
蘀(他落/反)兮蘀兮風其吹女(音/汝)叔兮伯兮倡(昌亮/反)予和(胡/卧)¶
<pb:KR1c0030_WYG_006-37b>¶
(反叶户/圭反)女¶
　興也蘀木槁而將落者也女指蘀而言也叔伯男子¶
　之字也予女子自予也女叔伯也○此&KR0075;女之詞言¶
　蘀兮蘀兮則風將吹女矣叔兮伯兮則盍倡予而予¶
　將和女矣(此専以語相應為興○增釋金履祥曰蘀/木葉之將落者風吹則落矣以見人生之)¶
　(易老故欲且/與之相樂也)¶
○蘀兮蘀兮風其漂(匹遥/反)女叔兮伯兮倡予要(於遥/反)女¶
　興也漂飄同要成也(成者所以/終其曲也)¶
<pb:KR1c0030_WYG_006-38a>¶
　　　蘀兮二章章四句(先和之後要/之言之序也)¶
彼狡童兮不與我言兮維子之故使我不能餐(七丹反/叶七宣)¶
(反/)兮¶
　賦也此亦淫女見絶而戲其人之詞言恱已者衆子¶
　雖見絶未至於使我不能餐也¶
○彼狡童兮不與我食兮維子之故使我不能息兮¶
　賦也息安也(輯錄輔氏曰男子之/淫泆非狂則狡也)¶
　　　狡童二章章四句(戲謔之意/反覆道之)¶
<pb:KR1c0030_WYG_006-38b>¶
子惠思我褰裳渉溱(側申/反)子不我思豈無他人狂童之¶
狂也且(子餘/反)¶
　賦也惠愛也溱鄭水名狂童猶狂且狡童也且語辭¶
　也○淫女語其所私者曰子惠然而思我則將褰裳¶
　而渉溱以從子子不我思則豈無他人之可從而必¶
　於子哉狂童之狂也且亦謔之之辭¶
○子惠思我褰裳渉洧(叶于/已反)子不我思豈無他士(鉏里/反)¶
狂童之狂也且¶
<pb:KR1c0030_WYG_006-39a>¶
　賦也洧亦鄭水名(輯錄漢地志潁川郡陽城縣陽城/山洧水所出東南至長平入潁水)¶
　(經洧水過新鄭縣南溱/水從西北來與之合)士未娶者之稱¶
　　　褰裳二章章五句(戲謔之意反覆道之輯錄輔/氏曰婦人從一而終者也狡)¶
　　　　(童褰裳二詩則其縱/欲而賊理也甚矣)¶
子之丰(芳容反叶/芳用反)兮俟我乎巷(叶胡/貢反)兮悔予不送兮¶
　賦也丰豐滿也巷門外也○婦人所期之男子已俟¶
　乎巷而婦人以有異志不從既則悔之而作是詩也¶
○子之昌兮俟我乎堂兮悔予不將兮¶
<pb:KR1c0030_WYG_006-39b>¶
　賦也昌盛壯貌將亦送也¶
○衣(於既/反)錦褧(苦逈/反)衣裳錦褧裳叔兮伯兮駕予與行¶
　賦也褧襌(即單/也)也(輯錄鄭氏曰盖以襌縠為之中裳/用錦而上加襌縠焉惡其文之著)¶
　(也/)叔伯或人之字也○婦人既悔其始之不送而失¶
　此人也則曰我之服飾既盛備矣豈無駕車以迎我¶
　而偕行者乎¶
○裳錦褧裳衣錦褧衣叔兮伯兮駕予與歸¶
　賦也婦人謂嫁曰歸¶
<pb:KR1c0030_WYG_006-40a>¶
　　　丰四章二章章三句二章章四句(既悔不從其/人繼又變志)¶
　　　　(於他人盖不止於二三其/徳矣縱欲之意以漸而深)¶
東門之墠(音善叶/上演反)茹(音/如)藘(力於/反)在阪(音反叶/孚臠反)其室則邇¶
其人甚逺¶
　賦也東門城東門也墠除地町町(他頂/反)者(孔氏曰除/地去草故)¶
　(云町町輯錄除地/去草也町町平貌)茹藘茅蒐(音/搜)也一名茜(音/倩)可以染¶
　綘陂(音/坡)者曰阪(爾雅注陂/陀不平也)門之旁有墠墠之外有阪¶
　阪之上有草識(音/志)其所與&KR0075;者之居也室邇人逺者¶
<pb:KR1c0030_WYG_006-40b>¶
　思之而未得見之詞也¶
○東門之栗有踐家室豈不爾思子不我即¶
　賦也踐行列貌門之旁有栗栗之下有成行列之家¶
　室亦識其處也即就也(輯錄輔氏曰思之切而/冀其亟来就已之辭)¶
　　　東門之墠二章章四句(一章慕之/二章怨之)¶
風雨凄凄(子西/反)雞鳴喈喈(音皆叶/居奚反)既見君子云胡不夷¶
　賦也凄凄寒凉之氣喈喈雞鳴之聲風雨晦冥盖滛¶
　奔之時君子指所期之男子也夷平也○&KR0075;奔之女¶
<pb:KR1c0030_WYG_006-41a>¶
　言當此之時見其所期之人而心恱也¶
○風雨瀟瀟雞鳴膠膠(叶音/驕)既見君子云胡不瘳(叶憐/蕭反)¶
　賦也瀟瀟風雨之聲膠膠猶喈喈也瘳病愈也言積¶
　思之病至此而愈也¶
○風雨如晦(叶呼/洧反)雞鳴不已既見君子云胡不喜¶
　賦也晦昏已止也(輯錄許氏曰喈喈膠膠不已皆雞/聲紛雜之意○慶源輔氏曰喜甚)¶
　(於瘳瘳甚於夷云胡不喜言如/之何而不喜也盖喜劇之辭)¶
　　　風雨三章章四句(喜幸之意/反覆道之)¶
<pb:KR1c0030_WYG_006-41b>¶
青青子衿(音/金)悠悠我心縱我不往子寜不嗣音¶
　賦也青青純(音/凖)縁(去/聲)之色具父母衣純以青(見記/深衣)子¶
　男子也衿領也悠悠思之長也我女子自我也嗣音¶
　繼續其聲問也此亦淫奔之詩¶
○青青子佩(叶蒲/眉反)悠悠我思(叶新/齎反)縱我不往子寜不來¶
(叶陵/之反)¶
　賦也青青組綬(輯錄玉藻注曰所以胃佩/玉相承受者組綬一物也)之色佩佩¶
　玉也(輯錄孔氏曰禮不佩青/玉以青色組綬𢃄之)¶
<pb:KR1c0030_WYG_006-42a>¶
○桃(他刀/反)兮逹(他末反叶/他恱反)兮在城闕兮一日不見如三¶
月兮¶
　賦也挑輕儇(烜平/聲)跳躍之貌逹放恣也(輯錄輔氏曰/此淫女望其)¶
　(所與私者既無音問又不/見其來而極其怨之辭也)¶
　　　子衿三章章四句(一章二章則致思而微責/之三章則切責而深思之)¶
揚之水不流束楚終鮮(息淺/反)兄弟維予與女(女汝/同)無信¶
人之言人實廷(居南/反)女¶
　興也兄弟婚姻之稱(輯錄爾雅曰婦之黨為婚兄弟/婿之黨為姻兄弟注云古人皆)¶
<pb:KR1c0030_WYG_006-42b>¶
　(謂婚姻/為兄弟)禮所謂不得嗣為兄弟是也(記曽子問壻之/伯父致命女氏)¶
　(曰某之子有父母之䘮不得嗣/為兄弟疏云夫婦有兄弟之義)予女男女自相謂也¶
　人他人也廷與誑同○淫者相謂言揚之水則不流¶
　束楚矣終鮮兄弟則維予與女矣(緩弱之水不能流/去其所載寡特之)¶
　(人不能舍去其所依二者皆/冇綢繆相與之意故以為興)豈可以他人離間(去/聲)之¶
　言而疑之哉彼人之言特誑女耳¶
○揚之水不流束薪終鮮兄弟維予二人無信人之言¶
人實不信(叶斯/人反)¶
<pb:KR1c0030_WYG_006-43a>¶
　興也¶
　　　揚之水二章章六句(誑女則所欺者一人耳不/信則欺人也多矣其誕妄)¶
　　　　(亦已/久矣)¶
出其東門有女如雲雖則如雲匪我思存縞(古老/反)衣綦¶
(巨基/反)巾聊樂(音/洛)我貟(于云/反)¶
　賦也如雲美且衆也縞白色綦蒼艾色(青而微白/色如艾也)縞¶
　衣綦巾女服之貧陋者此人自目其室家也(輯錄嚴/氏曰猶)¶
　(云荆釵/布裙也)貟與云同語辭也○人見淫奔之女而作此¶
<pb:KR1c0030_WYG_006-43b>¶
　詩以為此女雖美且衆而非我思之所存(我之所思/不在此也)¶
　不如己之室家雖貧且陋而聊可以自樂(音/洛)也是時¶
　淫風大行而其間乃有如此之人亦可謂能自好(去/聲)¶
　而不為(去/聲)習俗所移矣羞惡(烏故/反)之心人皆有之豈¶
　不信哉¶
○出其闉(音/因)闍(音/都)有女如荼(音/徒)雖則如荼匪我思且(子/餘)¶
(反/)縞衣茹藘聊可與娛¶
　賦也闉曲城也(城門之外有副城/回曲以障門者)闍城䑓也(城上之/䑓當門)¶
<pb:KR1c0030_WYG_006-44a>¶
　(䑓/也)荼茅華輕白可愛者也且語助詞茹藘可以染絳¶
　故以名衣服之色娛樂也(輯錄輔氏曰聊樂我貟自/樂其樂也聊可與娛夫婦)¶
　(同樂其/樂也)¶
　　　出其東門二章章六句(自足之意反覆道之輯/錄輔氏曰鄭詩唯女曰)¶
　　　　(雞鳴與此詩為得夫婦之道夫子錄之正/以見人性之本善而先王之澤猶未泯也)¶
野有蔓草零露漙(徒端反叶/上兖反)兮有美一人清揚婉兮邂¶
逅相遇適我願(叶五/逺反)兮¶
　賦而興也蔓延也漙露多貌清揚眉目之間婉然美¶
<pb:KR1c0030_WYG_006-44b>¶
　也(詳見齊風/猗嗟注)邂逅不期而㑹也○男女相遇於野田¶
　草露之間故賦其所在以起興言野有蔓草則零露¶
　漙矣有美一人則清揚婉矣(本即所在而賦之/又用其語相呼也)邂逅¶
　相遇則得以適我願矣¶
○野有蔓草零露瀼瀼有美一人婉如清揚邂逅相遇¶
與子偕臧¶
　賦而興也瀼瀼亦露多貌臧美也與子偕臧言各得¶
　其所欲也¶
<pb:KR1c0030_WYG_006-45a>¶
　　　野有蔓草二章章六句(喜幸之意/反覆道之)¶
溱與洧方渙渙(叶于/元反)兮士與女方秉蕳(古顔反叶/古賢反)兮女¶
曰觀乎士曰既且(子餘/反)且往觀乎洧之外洵訏(况于/反)且¶
樂(音/洛)維士與女伊其相謔贈之以勺藥¶
　賦而興也(本即所在而賦之/又用其語相呼也)渙渙春水盛貌盖氷觧¶
　而水散之時也蕳蘭也其莖葉似澤蘭廣而長節節¶
　中赤髙四五尺(輯錄朱子曰蘭與澤蘭相似生水旁/紫莖赤節緑葉光潤尖長有岐隂小)¶
　(紫/)且語辭洵信訏大也勺藥亦香草也三月開花芳¶
<pb:KR1c0030_WYG_006-45b>¶
　色可愛(輯錄本草注曰勺藥有/二種有草勺藥木勺藥)○鄭國之俗三月上¶
　已之辰采蘭水上以祓除不祥(輯錄韓詩/注采作秉)故其女問¶
　於士曰盍往觀乎士曰吾既往矣女復(扶又/反)要(平/聲)之¶
　曰且往觀乎盖洧水之外其地信寛大而可樂也於¶
　是士女相與戲謔且以勺藥相贈而結恩情之厚也¶
　此詩淫奔者自叙之詞¶
○溱與洧瀏(音/留)其清矣士與女殷其盈矣女曰觀乎士¶
曰既且且往觀乎洧之外洵訏且樂維士與女伊其將¶
<pb:KR1c0030_WYG_006-46a>¶
謔贈之以勺藥¶
　賦而興也瀏深貌殷衆也將當作相聲之誤也¶
　　　溱洧二章章十二句(縱欲之意/反覆道之)¶
　　　　鄭國二十一篇五十三章二百八十三句¶
　　　　　鄭衛之樂皆為淫聲然以詩考之衛詩三¶
　　　　　十有九而淫奔之詩才四之一鄭詩二十¶
　　　　　有一而淫奔之詩已不趐七之五衛猶為¶
　　　　　男恱女之詞而鄭皆為女惑男之語(輯錄/鄭詩)¶
<pb:KR1c0030_WYG_006-46b>¶
　　　　　(惟冇女同車一篇/為男恱女之辭)衛人猶多刺譏懲創之¶
　　　　　意而鄭人㡬於蕩然無復羞愧悔悟之萌¶
　　　　　是則鄭聲之淫有甚於衛矣故夫子論為¶
　　　　　邦獨以鄭聲為戒而不及衛盖舉重而言¶
　　　　　固自有次第也詩可以觀豈不信哉(鄭國/固無)¶
　　　　　(足論者然緇衣之賢諸侯羔裘之賢大夫/女曰雞鳴之賢夫婦出其東門之獨行君)¶
　　　　　(子於淫亂之風而得之亦甚為之喜幸也/輯錄通釋曰鄭詩之有緇衣羔裘女曰雞)¶
　　　　　(鳴出其東門數篇乃礫中之玉也他如大/叔于田及清人詩雖無足尚猶幸非為淫)¶
<pb:KR1c0030_WYG_006-47a>¶
　　　　　(奔而作若叔于田則亦未免有男女相恱/之疑是其二十一篇之中曉然不為淫奔)¶
　　　　　(而作者五六篇而已故曰淫奔之詩不翅/七之五然自昔説詩者唯以東門之墠與)¶
　　　　　(溱洧為淫詩今朱子乃例以淫奔斥之者/盖即其辭而得其情正以𤼵明放鄭聲之)¶
　　　　　(㫖不然則衛齊陳詩諸篇非無淫/聲夫子何獨以鄭聲為當放哉)¶
　¶
　¶
　¶
　¶
<pb:KR1c0030_WYG_006-47b>¶
　¶
　¶
　¶
　¶
　¶
　¶
　¶
　詩經疏義㑹通卷四¶
