# -*- mode: mandoku-view -*-
#+TITLE: 詩經疏義會通
#+DATE: 2015-09-23 09:36:47
#+PROPERTY: JUAN 12
<pb:KR1c0030_WYG_012-1a>¶
欽定四庫全書¶
　詩經疏義㑹通卷十　　　元　朱公遷　撰¶
　　　彤弓之什二之三¶
彤弓弨(尺昭/反)兮受言藏之我有嘉賓中心貺(叶虚/王反)之鐘¶
鼓既設一朝饗(叶虚/良反)之¶
　賦也彤弓朱弓也(輯録孔氏曰弓皆漆之以禦霜露/彤弓色赤玈弓色黑賜弓赤一而)¶
　(黒十以赤為重耳周禮無彤弓之名/夏官司弓矢云唐弓大弓以授勞者)弨弛貌(弓未張/則弨然)¶
　(而弛往體多/来體寡也)貺與也大飲(去/聲)賔曰饗(蘇氏曰凡賜弓/矢以饗禮行之)¶
<pb:KR1c0030_WYG_012-1b>¶
　(孔氏曰饗則烹太牢/殽牲爼豆盛於燕)○此天子燕有功諸侯而錫以¶
　弓矢之樂歌也東萊吕氏曰受言藏之言其重也弓¶
　人所獻藏之王府以待有功不敢輕與人也中心貺¶
　之言其誠也中心實欲貺之非由外也一朝饗之言¶
　其速也以王府寳藏(去聲下/府藏同)之弓一朝舉以畀人(輯/録)¶
　(畀音庇/付與也)未嘗有遲留顧惜之意也(輯録輔氏曰守之/者不重則得之者)¶
　(亦輕予之而不誠則其感之也亦淺畀之而不速則/其視之也亦玩而不以為恩矣然其所以重所以誠)¶
　(所以速者非懼其得之輕感之/淺視之玩也盡吾之理而已)後之視府藏為已私¶
<pb:KR1c0030_WYG_012-2a>¶
　分(去/聲)至有以武庫兵賜弄臣者(輯録漢哀帝建平四/年上𤼵武庫兵送侍)¶
　(中董賢及乳母王阿令執金吾母將隆奏武庫兵器/天下公用今便辟弄臣私恩㣲妾而以天下公用給)¶
　(其私門非所以示四/方也弄臣戯弄之臣)則與受言藏之者異矣賞賜非¶
　出於利誘則迫於事勢至有朝賜鐡券而暮屠戮者¶
　(唐叛臣反將及强節度多賜鐡券其後往往誅之唐/荘宗賜朱友謙鐵卷恕死罪後被殺其妻以鐵券示)¶
　(使者曰此不/知為何語)則與中心貺之者異矣屯(音/迍)膏吝賞(輯/録)¶
　(羅氏曰易云屯其膏/謂徳澤不下及也)功臣解體至有印刓(五官反圜/削也輯録)¶
　(蘇林曰手/弄角訛)而不忍予(音/與)者(項羽/事)則與一朝饗之者異¶
<pb:KR1c0030_WYG_012-2b>¶
　矣(輯錄解頥曰行之以盛禮用之以大樂賜之以重/器而所予者則有功之諸侯也誠以將之而無偽)¶
　(速以畀之而不遲則天子之予之也足以/為禮而諸侯之受之也亦足以為榮矣)¶
○彤弓弨兮受言載(叶子/利反)之我有嘉賔中心喜(叶去/聲)之¶
鍾鼓既設一朝右(音又叶/于記反)之¶
　賦也載抗之也(抗之者安於弓檠之上避雨濕也正/輯録通釋曰載於弓檠抗弓體使)¶
　(言其蔵/之謹也)喜樂也右勸也(燕飲之際/勸之助歡)尊也(右為/尊位)¶
○彤弓弨兮受言櫜(古刀反叶/古號反)之我有嘉賓中心好(呼/報)¶
之鍾鼓既設一朝醻(市由反叶/大到反)之¶
<pb:KR1c0030_WYG_012-3a>¶
　賦也櫜韜好説(音/悦)醻報也飲酒之禮主人獻賓賓酢¶
　主人主人又酌自飲而遂酌以飲賓謂之醻醻猶厚¶
　也(一獻一酢報施均矣又有/醻是其厚也故以厚訓醻)勸也(醻以導飲/故以為勸)¶
　　　彤弓三章章六句(輔氏曰此詩首章已盡其意/後二章則反覆詠歌之爾愚)¶
　　　　(謂饗有勸醻右先醻後二章三章皆承首章/之意也○增釋南牎謝氏曰彤弓弨兮有其)¶
　　　　(器也我有嘉賓有其人也鐘鼓既設有其禮/也既有其器復有其人必有其禮此燕有功)¶
　　　　(之意也受言蔵之器之重也中心貺之一朝/饗之禮之専也既重其器必當其人又専其)¶
　　　　(禮此燕有功之誠也故歌詠之間凡意之出/於誠者反覆言之許氏曰此詩専主於錫弓)¶
<pb:KR1c0030_WYG_012-3b>¶
　　　　(言錫弓則饗盖未/有不饗而錫者也)¶
　　　　春秋傳(文公/四年)寗武子曰諸侯敵王所愾(音/慨)而¶
　　　　獻其功於是乎賜之彤弓一彤矢百玈(音盧/黑也)¶
　　　　弓矢千以覺報宴注曰愾恨怒也覺明也謂¶
　　　　諸侯有四夷之功王賜之弓矢又為(去/聲)歌彤¶
　　　　弓以明報功宴樂(報其功而/燕樂之也)鄭氏曰凡諸侯¶
　　　　賜弓矢然後専征伐東莱吕氏曰所謂専征¶
　　　　者如四夷入邊臣子簒(初患/反)弑(輯録逆而奪/取之曰簒下)¶
<pb:KR1c0030_WYG_012-4a>¶
　　　　(殺上/曰弑)不容待報者其它則九伐之法乃大司¶
　　　　馬所職(周禮夏官以九伐之法正邦國馮弱/犯寡則責之賊賢害民則伐之暴内)¶
　　　　(陵外則壇之野荒民散則削之負固不服則/侵之賊殺其親則正之放弑其君則殘之犯)¶
　　　　(令陵正則杜之外内亂鳥獸行則滅之壇/音善與墠同以出其君更立其次賢者)非¶
　　　　諸侯所専也與後世强臣拜表輒行者異矣¶
　　　　(晉桓温北伐劉牢之討孫恩/皆拜表輒行其専擅如此)¶
菁菁(子丁/反)者莪(五何/反)在彼中阿既見君子樂(音/洛)且有儀¶
(叶五/何反)¶
<pb:KR1c0030_WYG_012-4b>¶
　興也菁菁盛貌莪蘿蒿也(輯録本草注曰一名莪蒿/莖葉如青蒿開淡紅紫花)¶
　(結角子長二寸許㣲彎陸/氏曰生澤田漸洳之處)中阿阿中也大陵曰阿君¶
　子指賓客也○此亦燕飲(去/聲)賓客之詩言菁菁者莪¶
　則在彼中阿矣既見君子則我心喜樂而有禮儀矣¶
　(此以可喜之物為喜見君子之興也凡見中阿之莪/美盛已心喜況得見此盛徳之君子乎喜可知矣以)¶
　(此推之則莪之菁菁與桑之阿難同一例而裳華柞/薪其葉湑兮亦同此一例也輯録輔氏曰見賢而樂)¶
　(禮或不足則愛心雖至而敬心不至/也樂且有儀則愛敬之心兩盡矣)或曰比也以菁¶
　菁者莪比君子容貌威儀之盛也(諸本脱比也二字/今從輔氏説増之)¶
<pb:KR1c0030_WYG_012-5a>¶
　下章放此¶
○菁菁者莪在彼中沚(音/止)既見君子我心則喜¶
　興也(此與下章諸本皆作比/也今從輔氏説更定)中沚沚中也喜樂也¶
○菁菁者在彼中陵既見君子錫我百朋¶
　興也中陵陵中也古者貨貝五貝為朋(漢食貨志五/貝者大貝牡)¶
　(貝么貝小貝不成貝也小貝以上各二種為朋不成/貝不為朋今按此言五貝為朋其説小異當考輯録)¶
　(孔氏曰鄭因經廣觧之言冇五種之貝/其中以相與為朋非緫五貝為一朋也)錫我百朋者¶
　見之而喜如得重貨之多也(錫百朋不足以致我心/之喜我心之好徳如常)¶
<pb:KR1c0030_WYG_012-5b>¶
　(情之好/貨也)¶
○汎汎(芳劍/反)楊舟載沉載浮既見君子我心則休¶
　比也楊舟楊木為舟也載則也載沉載浮猶言載清¶
　載濁載馳載驅之類(輯録黄氏曰言舟汎汎水中或/上或下不定之貌戴氏云汎然)¶
　(不繫未有定止○增釋吴師道曰載/沉載浮沉者抑揚之勢沉非没溺也)以比未見君子¶
　而心不定也休者休休然言安定也(心既安定其喜/可知此據今而)¶
　(言/之)¶
　　　菁菁者莪四章章四句(首章喜樂冇禮儀近乎/外貌故次章以我心則)¶
<pb:KR1c0030_WYG_012-6a>¶
　　　　(喜言見其由中達外也三章錫我百朋則甚/遂其所欲四章言昔憂今喜則大遂其所願)¶
　　　　(皆以見其真誠/之心非偽也)¶
六月棲棲(音/西)戎車既飭(音/勅)四牡騤騤(求龜/反)載是常服(叶/蒲)¶
(北/反)玁狁孔熾(尺志/反)我是用急(叶音/&KR0068;)王于出征以匡王國¶
(叶于/逼反)¶
　賦也六月建未之月也(輯録濮氏曰詩言六月/徂暑則為夏正可知)棲棲¶
　猶皇皇不安之貌戎車兵車也(輯録周禮車僕掌戎/路之萃廣車闕車苹)¶
　(車輕車是也戎路王在軍所乗廣車横陣之車闕車/補闕之車苹猶屏也對敵自隠蔽之車輕車馳敵致)¶
<pb:KR1c0030_WYG_012-6b>¶
　(師之車也萃七内反猶副也謂供副/車以待乏用也廣輕皆去聲苹音平)飭整也騤騤强¶
　貌常服戎事之常服以韎(音/昧)韋為弁又以為衣而素¶
　裳白舄也(輯録春官司服凡兵事韋弁服李寳之曰/皮去毛熟治曰韋韎赤色也凡衣同冠色)¶
　(謝氏曰戎車既飭則車甲器械士卒馬牛皆平時盡/備無一物不整齊矣四牡騤騤則戰馬皆平時閲習)¶
　(無一馬不精强矣曰載是常服則裳服皆平時製造/無一衣一裳不經檢㸃今特載之車上而已矣○增)¶
　(釋許氏曰䟽云載之者以戎服當/戰陳之時乃服之在道未服之也)玁狁即獫狁北狄¶
　也孔甚熾盛匡正也○成康既没周室寢衰八世而¶
　厲王胡暴虐周人逐之出居于彘玁狁内侵逼近京¶
<pb:KR1c0030_WYG_012-7a>¶
　邑(輯録通釋曰據詩文/至於涇陽而言也)王崩子宣王靖即位命尹吉¶
　甫帥(音/率)師伐之有功而歸詩人作歌以序其事如此¶
　司馬法冬夏不興師(仁本篇云冬夏不興師所以兼/愛民也輯録穰苴田完之裔先)¶
　(為齊大司馬故稱司馬/穣苴所著書名司馬法)今乃六月而出師者以玁狁¶
　甚熾其事危急故不得已而王命於是出征以正王¶
　國也(此章言其出師之故輯録觧頥曰先王之法夷/狄侵中國臣子背君父皆天下之大變諸侯有)¶
　(能討之者許之先𤼵而後聞其急如此所以然者以/中國不可一日而不尊天理不可一日而不明也今)¶
　(玁狁内侵不得已而應之雖六月出師而人不以為/暴者知其過之不在於君上葢以為所以勞我者乃)¶
<pb:KR1c0030_WYG_012-7b>¶
　(所以安我也匡之為言正也夷狄横則中國危攘夷/狄固所以正中國也此述其始受命出征之詞也)¶
○比(毗志/反)物四驪閑之維則維此六月既成我服(叶蒲/北反)¶
我服既成于三十里王于出征以佐天子(叶奨/里反)¶
　賦也比物齊其力也凡大事祭祀朝(音/潮)覲㑹同毛馬¶
　而頒之凡軍事物馬而頒之毛馬齊其色物馬齊其¶
　力(輯録見夏/官校人)吉事尚文武事尚强也則法也服戎服¶
　也三十里一舎也古者吉行日五十里師行日三十¶
　里(輯録漢文帝詔云七制史觧吉行言/行幸也如郊廟如巡狩如封禪之類)○既比其物¶
<pb:KR1c0030_WYG_012-8a>¶
　而曰四驪則其色又齊可以見馬之有餘矣閑習之¶
　而皆中(去/聲)法則又可以見教之有素矣(輕録彭氏曰/陳氏云以厲)¶
　(王大亂之餘而支玁狁之患意其必倉卒不暇為計/而今也比物四驪閑之維則蓋其車馬之脩器械之)¶
　(備非/日也)一於是此月之中即成我服既成我服即日引¶
　道不徐不疾盡舎而止又見其應(去/聲)變之速從事之¶
　敏而不失其常度也(輯録通釋曰六月之中即成戎/服則應變速矣我服既成即日)¶
　(引道則從事敏矣雖速雖敏而軍/行止三十里則不失其常度矣)王命於此而出征¶
　欲其有以敵王所愾而佐天子耳(四驪即四牡也我/服即常服也語與)¶
<pb:KR1c0030_WYG_012-8b>¶
　(上章相應如此輯録輔氏曰以/佐天子則不止於正王國而已)¶
○四牡脩廣其大有顒(玉容/反)薄伐玁狁以奏膚公有嚴¶
有翼共(音/恭)武之服(叶蒲/北反)共武之服以定王國(叶于/逼反)¶
　賦也脩長廣大也顒大貌奏薦膚大公功嚴威翼敬¶
　也共與供同服事也言將帥(並去/聲)皆嚴敬以供武事¶
　也(馬壮則兵强而奏功可必矣然且不以强盛而忘/嚴敬之道也此與上章言將帥之賢上章見其能)¶
　(此章見其賢也然戎事莫先於馬故皆首以為言而/反覆稱美之也輯録輔氏曰兵隂事也用之當以嚴)¶
　(敬為主不嚴則不整不敬則不肅將帥皆嚴敬以共/武事此王國之所以定也定則不止於匡矣有車馬)¶
<pb:KR1c0030_WYG_012-9a>¶
　(為之用則足以却玁狁而成大功以嚴敬為之主則/足以供武事而定王國吉甫之行師真足以繼南仲)¶
　(之軌迹矣宜宣王之中興也解頥曰兵事不可以不/嚴尤不可以不敬書曰欽承天子威命敬也又曰威)¶
　(克厥愛允濟嚴也嚴敬/二字乃用師之要道也)¶
○玁狁匪茹(如豫/反)整居焦穫(音/護)侵鎬(胡老/反)及方至于涇¶
陽織(音/志)文鳥章白斾央央(於良/反)元戎十乗(繩證/反)以先啓¶
行(叶户/郎反)¶
　賦也茹度(唐入/聲)整齊也焦穫鎬方皆地名焦未詳所¶
　在穫郭璞以為瓠中則今在耀州三原縣也(輯録耀/州三原)¶
<pb:KR1c0030_WYG_012-9b>¶
　(縣今𨽻陕/西西安府)鎬劉向以為千里之鎬則非鎬京之鎬矣¶
　亦未詳其所在也方疑即朔方也(輯録見/出車篇)涇陽涇水¶
　之北(輯録水/北曰陽)在豐鎬之西北(輯録豐鎬在今陜/西西安府涇陽縣)言其¶
　深入為冦也織幟字同(又熾試/二音)鳥章鳥隼之章也(旂/上)¶
　(畫急疾之/鳥以為章)白斾繼旐者也(以絳帛綴旐末為燕尾○/輯録白帛也孔疏云獨言)¶
　(鳥章者百官建旟舉百官所以綂/其餘也此旟而言旐者散則通名)央央鮮明貌元大¶
　也戎戎車也軍之前鋒也啓開行道也猶言𤼵程也¶
　(輯録史記三王世家注曰韓嬰章句云車有大戎十/乗謂車縵輪馬被甲衡軛之上盡冇劒㦸名曰陷軍)¶
<pb:KR1c0030_WYG_012-10a>¶
　(之車王氏曰元戎十乗所謂選鋒也兵法兵無選鋒/曰北觧頥曰十乗則為馬四十匹甲士三十人其為)¶
　(步卒七百/二十人)○言玁狁不自度(符洛/反)量深入為冦如此¶
　是以建此旌旂選鋒鋭進聲其罪而致討焉直而壮¶
　律而臧(輯録僖公二十八年左傳云師直為壮曲為/老易曰師出以律否臧凶通釋曰今因玁狁)¶
　(為冦而聲罪致討則直而壮矣今討玁/狁而旌旂鮮明選鋒鋭進則律而臧矣)有所不戰戰¶
　必勝矣(此章見興師之義討所當/討所以為王者之師也)¶
○戎車既安(叶於/連反)如輊(竹二/反)如軒四牡既佶(其乙/反)既佶¶
且閑(叶胡/田反)薄伐玁狁至於大(音/泰)原文武吉甫萬邦為憲¶
<pb:KR1c0030_WYG_012-10b>¶
(叶許/言反)¶
　賦也輊車之覆而前也軒車之却而後也凡車從後¶
　視之如輊從前視之如軒然後適調也佶壮健貌(輯/録)¶
　(謝氏曰戎車既安矣必曰如輊如軒制度工巧則利/於戰鬬也四牡既强矣必曰既佶且閑教訓習熟則)¶
　(耐於馳/驅矣)大原地名亦曰大鹵今在大原府陽曲縣(輯/録)¶
　(即今太原府陽/曲縣𨽻山西)至於大原言逐出之而已不窮追也¶
　先王治(平/聲)戎狄之法如此吉甫尹吉甫此時大將(去/聲)¶
　也憲法也非文無以附衆非武無以威敵能文能武¶
<pb:KR1c0030_WYG_012-11a>¶
　則萬邦以之為法矣(上章歴數玁狁之罪則殄殱之/不為過也况車馬整飭如此誅)¶
　(鉏剪滅乃其餘事今則薄伐之追至大原而已又不/専稱吉甫之武而先美其文見其能協人心以禦侮)¶
　(非迫人强戰而取勝于敵也此章見用兵之道輯録/謝氏曰漢唐而下縉紳甲胄分為兩途愚儒武夫各)¶
　(持一説不知三代將帥必文武全才可以為萬邦之/法則者也通釋曰此言吉甫之武必先之以文上言)¶
　(吉甫共武之服必本於嚴翼之徳末言吉甫飲至必/及於孝友之友文事武𤰅誠非兩途也北伐可見其)¶
　(武崧高烝民/詩可見其文)¶
○吉甫燕喜既多受祉來歸自鎬我行永久(叶舉/里反)飲(於/鴆)¶
御諸友(叶羽/已反)炰(白交/反)鼈膾鯉侯誰在矣張仲孝友(叶羽/已反)¶
<pb:KR1c0030_WYG_012-11b>¶
　賦也祉福御進(輯録炰火熟之/名膾細切肉也)侯維也張仲吉甫之¶
　友也善父母曰孝善兄弟曰友○此言吉甫燕飲喜¶
　樂多受福祉(輔氏曰此吉甫私與其友燕飲而已非/天子燕之也愚謂受福不在燕飲之外)¶
　(燕飲喜樂即/所以為福也)蓋以其歸自鎬而行永久也是以飲酒¶
　進饌於朋友而孝友之張仲在焉言其所與燕者之¶
　賢所以賢吉甫而善是燕也(人必須友以成徳吉甫/得孝友之張仲則文武)¶
　(之徳有自来矣張公輔成吉甫之徳吉甫佐成宣王/之功其所闗者豈小小哉此章述今日凱旋之樂)¶
　(輯録輔氏曰吉甫以天子之將冇功而歸相與宴者/固不一也後篇謂方叔嘗與伐玁狁者亦豈得而不)¶
<pb:KR1c0030_WYG_012-12a>¶
　(與焉而詩人乃獨舉夫孝友張仲之為賢則/又可見吉甫之文而不専以武功為美矣)¶
　　　六月六章章八句(一章則治兵戒行而致憂勤/迫切之心二章則差馬啓行)¶
　　　　(而具敏給從容之意三章則馬壮兵强而整/肅將事四章則彼曲我直而勇敢進師五章)¶
　　　　(則嚴兵却敵而其徳為可美六章則凱還飲/酒而其友為可稱○增釋許氏曰此詩葢從)¶
　　　　(征之君子所作詳味其辭若親履其事者一/章緫言盛夏出軍之由二章言車服備而軍)¶
　　　　(出三章言攻伐之事四章言玁狁侵北以啟/下章馳逐之所至末章言軍凱還也詩前五)¶
　　　　(章皆言車馬之盛但前四章泛言軍中之車/馬五章乃吉甫之車馬一章我我朝廷也二)¶
　　　　(章我我軍旅也卒章我我吉甫也一章之/服軍帥之服也二章之服軍衆之服也)¶
<pb:KR1c0030_WYG_012-12b>¶
薄言采芑(音/起)于彼新田于此菑(俱其/反)畆(叶毎/彼反)方叔涖(音/利)¶
止其車三千師干之試(叶詩/止反)方叔率止乗其四騏四騏¶
翼翼路車有奭(許力/反)簟笰(音/弗)魚服(叶蒲/北反)鉤膺鞗(音/條)革(叶/訖)¶
(力/反)¶
　興也芑苦菜也青白色摘其葉有白汁出肥可生食¶
　(輯録肥/或作脆)亦可蒸為茹即今苦藚(音/賣)菜冝馬食軍行采¶
　之人馬皆可食也(輯録黄氏曰行軍所仰不徒在於/芑而芑菜亦不應如是之多耳然)¶
　(詩人不過因/采芑而起興)田一嵗曰菑二嵗曰新田三嵗曰畬(此/與)¶
<pb:KR1c0030_WYG_012-13a>¶
　(周頌訓畬字不同蓋本鄭注悮也輯録韻㑹曰田一/嵗曰菑始反草也二嵗曰畬漸和柔也三嵗曰新田)¶
　(已成田而尚新也四嵗則曰田矣○孔氏曰菑者灾/也始灾殺其草木也新田新成柔田也畬和也田舒)¶
　(緩也今江東呼初耕/地反草為災是也)方叔宣王卿士受命為將者也¶
　涖臨也其車三千法當用三十萬衆蓋兵車一乗(去/聲)¶
　甲士三人步卒七十二人又二十五人將重車在後¶
　几百人也(輯録詹道傳曰尚書孔疏凡出車一乗則/有兩車一正一副一曰輕車甲馬四匹甲)¶
　(士三人在車上左主射右主刺中主御步卒七十二/人隨之前拒二十四人左角二十四人右角二十四)¶
　(人共七十二人二曰重車牛十二頭炊家子十人固/守衣装五人廐養五人樵汲五人共二十五人皆所)¶
<pb:KR1c0030_WYG_012-13b>¶
　(以佐兵車者兵車以戰大/車以載輜重兩車緫百人)然此亦極其盛而言未必¶
　實有此數也(輯録朱子曰孔氏以為兼起鄉遂之兵/王氏謂㑹諸侯之師此皆以辭害意之)¶
　(過詩人但極其/盛而稱之耳)師衆干扞也(扞禦也禦/侮之事)試肄習也言¶
　衆且練也(其車三千衆也師干之試練也輯録輔氏/曰師衆之所以扞禦夫敵者又練習也)¶
　率緫率之也翼翼順序貌路車戎路也奭赤貌簟笰¶
　以方文竹簟為車蔽也鉤膺馬婁頷有鉤而在膺有¶
　樊(音/鞶)有纓也(鉤者馬頷之飾樊/纓馬膺之飾也)樊馬大帶纓鞅(央上/聲)¶
　也(輯錄鄭氏曰樊纓皆以五采𦋺飾之𦋺音計織毛/為之周禮春官巾車云金路以賓革路以即戌集)¶
<pb:KR1c0030_WYG_012-14a>¶
　(傳訓戎路是革路也又五路惟金路有鉤以金為之/蘇氏曰金路赤飾許氏曰金路同姓以封方叔或非)¶
　(同姓而方叔元老是為上公亦得乗金路矣/孔氏曰方叔不乘革路者臨陣所乘當詳)鞗革見¶
　(音/現)蓼蕭篇○宣王之時蠻荆背(音/佩)叛王命方叔南征¶
　軍行采芑而食故賦其事以起興(詩言方叔之南征/非為采芑而作但)¶
　(因道當時之事而就用六句相呼應爾蓋與兔罝采/&KR0340;畧同但兔罝采&KR0340;是借彼之所事為起語采芑是)¶
　(用已之所/事為起語)曰薄言采芑則于彼新田于此菑畆矣方¶
　叔涖止則其車三千師干之試矣(新田在彼菑畆在/此師衆如彼練習)¶
　(如此語/正相應)又遂言其車馬之美以見軍容之盛也(此章/先言)¶
<pb:KR1c0030_WYG_012-14b>¶
　(軍衆且練以見軍實之盛繼言/車馬如此又以見軍容之盛)¶
○薄言采芑于彼新田于此中鄉方叔涖止其車三千¶
旂旐央央方叔率止約軧(祈支/反)錯衡(叶户/郎反)八鸞瑲瑲(七/羊)¶
(反/)服其命服朱芾(音/弗)斯皇有瑲葱珩(音衡叶/户郎反)¶
　興也中鄉民居其田尤治(民居所在而用力易也在/輯録蘇氏曰民居下有)¶
　(焉故三字一説中鄉/民環居之中間也)約束軧轂也以皮纒束兵車之¶
　轂而朱之也錯文也鈴在鑣曰鸞馬口兩旁各一四¶
　馬故八也瑲瑲聲也(輯録錯衡以養日/和鸞之聲以養耳)命服天子所¶
<pb:KR1c0030_WYG_012-15a>¶
　命之服也朱芾黄朱之芾也皇猶煌煌也瑲玉聲䓤¶
　蒼色如葱者也珩佩首横玉也禮三命赤芾葱珩(孔/氏)¶
　(曰三命至九命皆䓤珩方叔非止三命而已○此章/先言車馬旌旂之盛繼言將帥威儀之美夫其從容)¶
　(閑暇如此則敵愾不足以動其心克壮之猶冇素矣/輯録曹氏曰芾佩非軍服金路非戎車和鸞非戎馬)¶
　(所以然者方叔克壮其猶如吴起將戰不帶劍諸葛/武侯不親戎服羊祐輕裘而盛著威名杜預身不跨)¶
　(馬自䏻制勝故詩人詠其車服之美而/已按如此説則方叔乗金路而九命也)¶
○鴥(惟必/反)彼飛隼(息允/反)其飛戾天亦集爰止方叔涖止¶
其車三千師干之試方叔率止鉦(音/征)人伐鼓陳師鞠(居/六)¶
<pb:KR1c0030_WYG_012-15b>¶
(反/)旅顯允方叔伐鼓淵淵(叶於/中反)振振闐闐(徒顛反叶/徒隣反)¶
　興也隼鷂屬急疾之鳥也戾至爰於也鉦鐃也鐲(音/濁)¶
　也(輯録説文鐃似鈴柄中上下/通周禮鼓人注鐲形如小鐘)伐擊也鉦以静之鼓¶
　以動之鉦鼓各有人而言鉦人伐鼓互文也(輯録濮/氏曰周)¶
　(禮云鼓人以金鐲節鼓以金鐃止鼓即無鉦名/則鐲鐃通謂之鉦而節止實用於鼓故詩云然)鞠告¶
　也二千五百人為師五百人為旅此言將戰陳其師¶
　旅而誓告之也陳師鞠旅亦互文耳(輯録顯允/見湛露篇)淵淵¶
　鼓聲平和不暴怒也謂戰時進士衆也振止旅衆也¶
<pb:KR1c0030_WYG_012-16a>¶
　言戰罷而止其衆以入也春秋傳曰出曰治兵入曰¶
　振旅是也(輯録隠公五年左傳曰三年而治兵入而/振旅孔氏曰治兵尚威武也振旅别尊卑)¶
　(也出則㓜賤在前貴勇力也/入則尊老在前復常法也)闐闐亦鼓聲也或曰盛¶
　貌程子曰振旅亦以鼓行金止○言隼飛戾天而亦¶
　集於所止以興師衆之盛而進退有節如下文所云¶
　也(飛隼鴥疾以興師旅之盛揚之使進斂之使退亦/有戾天集止之意也士卒衆而練軍律肅而齊㑹)¶
　(戰始終此/章可見)¶
○蠢(尺允/反)爾蠻荆大邦為讎方叔元老克壮其猶方叔¶
<pb:KR1c0030_WYG_012-16b>¶
率止執訊(音/信)獲醜(叶尺/由反)戎車嘽嘽(吐丹/反)嘽嘽焞焞(吐/反)雷¶
如霆如雷顯允方叔征伐玁狁蠻荆来威(叶音/威)¶
　賦也蠢者動而無知之貌蠻荆荆州之蠻也大邦猶¶
　言中國也元大猶謀也言方叔雖老而謀則壮也(輯/録)¶
　(方叔元老尊嚴之稱則師卦所謂丈人朱/子曰出師之道而任老成之人乃得吉也)嘽嘽衆貌¶
　焞焞盛也霆疾雷也(輯録爾雅/注謂霹靂)方叔蓋嘗與(去/聲)於北¶
　伐之功者是以蠻荆聞其名而皆来畏服也(此章既/言小醜)¶
　(之逆宿將謀謨之勇而見勝之之故又言/師旅之衆大將威名之重而見勝之之故)¶
<pb:KR1c0030_WYG_012-17a>¶
　　　采芑四章章十二句(一章二章啓行在道時也/三章戰而獲勝時也四章)¶
　　　　(則成功之後而言其獲勝之故也○玁狁匪/茹犯義者也蠢爾蠻荆無知者也非文武之)¶
　　　　(吉甫無以却玁狁非顯允之方叔無以威蠻/荆二詩皆美當時將帥而因可以見宣王中)¶
　　　　(興之功也○増釋吴師道曰采芑章十二句/三句一韻第四章讎猶醜二句一韻然老醜)¶
　　　　(亦可/叶)¶
我車既攻我馬既同四牡龐龐(鹿同/反)駕言徂東¶
　賦也攻堅同齊也傳曰宗廟齊豪尚純也戎事齊力¶
　尚强也田獵齊足尚疾也(純則不雜强則/不敗疾則得獸)龎龎充實¶
<pb:KR1c0030_WYG_012-17b>¶
　也東東都洛邑也○周公相(去/聲)成王營洛邑為東都¶
　以朝(音/潮)諸侯周室既衰久廢其禮至於宣王内脩政¶
　事外攘夷狄復文武之境(音/景)土脩車馬備器械復(扶/又)¶
　(反/)㑹諸侯於東都因田獵而選車徒焉故詩人作此¶
　以美之首章汎言將往東都也(輯録觧頤曰車攻馬/同汎言其軍實之盛)¶
　(也四牡龎龎則自君子之所乗者言之也軍政脩治/於閒暇之時而四牡充實於啓行之日則可以駕言)¶
　(而徂/東矣)¶
○田車既好(叶許/厚反)四牡孔阜(符有/反)東有甫草(叶此/苟反)駕言¶
<pb:KR1c0030_WYG_012-18a>¶
行狩(叶始/九反)¶
　賦也田車田獵之車好善也阜盛大也(車既攻則好/馬既同則阜)¶
　(此兩句承/上章而言)甫草甫田也後為鄭地今開封府中牟縣¶
　西圃田澤是也宣王之時未有鄭國圃田属東都畿¶
　内故往田也(馳騖於諸侯采地不可也故自以閒曠/之地共田獵輯録通釋曰宣王嘗封庶)¶
　(弟於西都咸林之地是為鄭桓公其子武公/當平王時徙封于東都然後圃田為鄭也)○此章¶
　指言將往狩于圃田也¶
○之子于苖(叶音/毛)選徒囂囂(五刀/反)建旐設旄摶(音/傳)獸于¶
<pb:KR1c0030_WYG_012-18b>¶
敖¶
　賦也之子有司也(輯録朱子曰不敢斥/王故以有司言之)苖狩獵之通¶
　名也選數也囂囂聲衆盛也數車徒者其聲囂囂則¶
　車徒之衆可知且車徒不譁而惟數者有聲又見其¶
　静治也敖近滎陽地名也○此章言至東都而選徒¶
　以獵也(輯録吕東莱曰宣王往東都以㑹諸侯為主/而二章三章先言田獵者蓋有司先為戒具)¶
　(以待㑹同畢而田獵也觧頥曰徒之選旐之建旄之/設皆有司之事也所以然者將欲從王摶獸于敖也)¶
　(徒手曰摶以見師徒之/勇而其教之有素也)¶
<pb:KR1c0030_WYG_012-19a>¶
駕彼四牡四牡奕奕赤芾金舄㑹同有繹¶
　賦也奕奕連絡布散之貌赤芾諸侯之服(輯録王氏/曰人君宜)¶
　(朱芾而此赤芾者㑹同故也涖其臣庶則朱芾君道/也故方叔服其命服則朱芾㑹同於王則赤芾臣道)¶
　(也故此㑹同/則赤芾也)金舄赤舄而加金飾亦諸侯之服也(輯/録)¶
　(鄭氏曰金舄/黄朱色也)時見(音/現)曰㑹殷見曰同(時見者無常期/冇事則来朝而)¶
　(受命殷見者十冇二年而王不巡/狩則六服衆諸侯皆来朝殷衆也)繹陳列聮屬(音/燭)之¶
　貌也○此章言諸侯來㑹朝於東都也(輯錄觧頥曰/諸侯之来朝)¶
　(也其来也非一方其止也非一所先後之不同逺近/之或異則其所以連絡而布散也及其㑹同于斯也)¶
<pb:KR1c0030_WYG_012-19b>¶
　(五等各以其爵兩階各以其班尊卑之冇其序貴賤/之有其等此所以陳列而聯属也讀是詩者可以想)¶
　(見當時朝/㑹之盛)¶
○決拾既佽(音次與/柴叶)弓矢既調(讀如同/與同叶)射夫既同助我¶
舉柴(子智/反)¶
　賦也決以象骨為之著(音/斫)於右手大指所以鉤弦開¶
　體(體者弓之體開之/使内向而来也)拾以皮為之著於左臂以遂弦¶
　故亦名遂(放弦為之遂詩詁云韜左臂/拾其衣袖以利弦故曰拾)佽比也(比毗/志反)¶
　(謂以手指/相佽比也)調謂弓强弱與矢輕重相得也射夫蓋諸¶
<pb:KR1c0030_WYG_012-20a>¶
　侯来㑹者同恊也柴説文作㧘謂積禽也使諸侯之¶
　人助而舉之言獲多也○此章言既㑹同而田獵也¶
○四黄既駕兩驂不猗(於寄於/箇二反)不失其馳(叶徒/卧反)舎(音/捨)矢¶
如破(彼寄普/過二反)¶
　賦也猗偏倚不正也馳馳驅之法也(輯録通釋曰五/御之日三曰過)¶
　(君表五曰逐禽左即/御田車馳驅之法也)舎矢如破巧而力也(輯錄猶今/人謂毒而)¶
　(親/也)蘓氏曰不善射御者詭遇則獲不然不能也今御¶
　者不失其馳驅之法而射者舎矢如破則可謂善射¶
<pb:KR1c0030_WYG_012-20b>¶
　御矣(輯録王氏曰向曰四牡既言力之强今曰四黄/又言色之純也兩驂不猗御能正其馬也不失)¶
　(其馳車行節而法也舎/矢如破矢行巧而力也)○此章言田獵而見其射御¶
　之善也(上章専言射此章兼言射御○輔氏曰戎事/不齊豪而六月言四驪此章言四黄皆以見)¶
　(馬之冇/餘也)¶
○蕭蕭馬鳴悠悠斾旌徒御不驚大庖(蒲爻/反)不盈¶
　賦也蕭蕭悠悠皆閒暇之貌徒步卒也御車御也驚¶
　如漢書夜軍中驚之驚(漢景帝三年周亞夫引兵擊/吴楚深壁而守夜軍中驚内)¶
　(相攻擊擾亂至帳下亞/夫堅卧不起頃之復定)不驚言比卒事(比去聲及也/言自始至終)¶
<pb:KR1c0030_WYG_012-21a>¶
　(也/)不喧譁也大庖君庖也不盈言取之有度不極欲¶
　也蓋古者田獵獲禽面傷不獻踐(音/剪)毛不獻(面傷謂/當面射)¶
　(之剪毛謂在傍而逆射之皆嫌誅/降之義故不獻獻者獻於君也)不成禽不獻(惡其/害㓜)¶
　(小/)擇取三等自左膘(音/縹)而射(音/石)之達于右腢(音/愚)為上¶
　殺以為乾(音/干)豆(為脯置/豆中)奉宗廟(自左脇後髀前射之/達于右肩前則中心)¶
　(死疾肉/鮮潔也)達右耳本者次之以為賓客(亦自左脇後髀/前射之達右耳)¶
　(根也此則逺心/死稍遲肉㣲惡)射左髀(俾陛/二音)達于右&KR1950;(音/沓)為下殺以¶
　充君庖(自左股外射之達右脇則中脇死最遲肉益/惡  凡射皆逐後從左廂而射之故曰逐禽)¶
<pb:KR1c0030_WYG_012-21b>¶
　(左/)毎禽取三十焉毎等得十(上殺中殺下/殺為三等)其餘以與¶
　士大夫習射於澤宫中(去/聲)者取之(射中則得取禽○/輯録射義注曰澤)¶
　(宫名所以擇士也先令習射於/澤已乃射於射宫課中否也)是以獲雖多而君庖¶
　不盈也張子曰饌雖多而無餘者均及於衆而有法¶
　耳凡事有法則何患乎不均也舊説不驚驚也不盈¶
　盈也亦通○此章言其終事嚴而頒禽均也(行事從/容馭軍)¶
　(整肅處已儉約待人/周徧即此章可知)¶
○之子于征冇聞(音/問)無聲允矣君子展也大成¶
<pb:KR1c0030_WYG_012-22a>¶
　賦也允信展誠也聞師之行而不聞其聲言至肅也¶
　(上章言選徒囂囂又言徒御不驚此又言有/聞無聲葢戎事以嚴肅為主故云曰軍容肅)信矣其¶
　君子也誠哉其大成也(大成以獵事言輯録輔氏曰/末二句乃美宣王也大成言)¶
　(其事之有/始有終也)○此章緫序其事之始終而深美之也(輯/録)¶
　(觧頥曰冇體有用斯謂之君子有始有終斯謂之大/成存於中而有興衰撥亂之志所以立其體施於外)¶
　(而有内脩外攘之事所以達其用如此得不謂之君/子乎静治於往狩之初所以成其始嚴肅於旋歸之)¶
　(際所以成其終如此得不謂之大成乎體用之兼&KR0640;/始終之無間此王道之所以謂大而詩人所以賛美)¶
　(之/也)¶
<pb:KR1c0030_WYG_012-22b>¶
　　　車攻八章章四句¶
　　　　以五章以下考之恐當作四章章八句(田獵/皆為)¶
　　　　(講武事但車攻則㑹諸侯而罔及此吉日則/不忘所事而特行之也輯録語録問車攻吉)¶
　　　　(日詩朱子曰好田獵之事古人亦多刺之然/宣王之田乃是因此見其車馬之盛紀律之)¶
　　　　(嚴所以為中興之勢者在此其/所謂田者異乎尋常之田矣)¶
吉日維戊(叶莫/吼反)既伯既禱(叶丁/口反)田車既好(叶許/口反)四牡孔¶
阜(符有/反)升彼大阜從其羣醜¶
　賦也戊剛日也(外事以剛日/故以戊以庚)伯馬祖也謂天駟房星¶
<pb:KR1c0030_WYG_012-23a>¶
　之神也(房四星謂之天駟輯録晉天文志曰房四星/亦曰天駟為天馬主車駕南星曰左驂次左)¶
　(服次右服次右驂亦曰天廄爾/雅注龍為天馬故房謂之天駟)醜衆也謂禽獸之羣¶
　衆也○此亦宣王之詩言田獵將用馬力故以吉日¶
　祭馬祖而禱之(不忘本也輯録夏官校人春/祭馬祖孔疏曰常祭在春也)既祭而¶
　車牢馬健於是可以歴險而從禽也於下章推之是¶
　日也其戊辰歟¶
○吉日庚午既差我馬(叶满/浦反)獸之所同麀(音/憂)鹿麌麌(愚/甫)¶
(反/)漆沮(七徐/反)之從天子之所¶
<pb:KR1c0030_WYG_012-23b>¶
　賦也庚午亦剛日也差擇齊其足也同聚也鹿牝曰¶
　麀麌麌衆多也漆沮水名在西都畿内涇渭之北所¶
　謂洛水今自延韋流入鄜(音/孚)坊至同州入河也(輯録/季氏)¶
　(曰書疏云漆沮在涇水之東一名洛水職方氏所謂/雍州其浸渭洛非河南之洛也通釋曰此言漆沮之)¶
　(從猶車攻言甫草敖地彼則/狩于東都此則狩于西都也)○戊辰之日既禱矣越¶
　三日庚午遂擇其馬而乗之視獸之所聚麀鹿最多¶
　之處而從之惟漆沮之旁為盛宜為天子田獵之所¶
　也(車攻吉日皆先言擇馬擇馬必先祭馬/祖車攻雖不言祭正可以言日類推也)¶
<pb:KR1c0030_WYG_012-24a>¶
○瞻彼中原其祁孔有(叶羽/已反)儦儦(表驕/反)俟俟(叶于/紀反)或羣¶
或友(叶羽/已反)悉率左右(叶羽/已反)以燕天子(叶奬/里反)¶
　賦也中原原中也祁大也趣則儦儦行則俟俟獸三¶
　曰羣二曰友燕樂也○言從王者視彼禽獸之多於¶
　是率其同事之人各共(音/恭)其事以樂天子也(或射或/御各共)¶
　(其事/也)¶
○既張我弓既挾(子洽户/頰二反)我矢𤼵彼小豝(音/巴)殪(於計/反)此¶
大兕(徐履/反)以御賓客且以酌醴¶
<pb:KR1c0030_WYG_012-24b>¶
　賦也發發矢也豕牝曰豝一矢而死曰殪兕野牛也¶
　言能中(去/聲)㣲而制大也(孔氏曰小豝言𤼵謂射即中/之大兕言殪謂射之即死愚)¶
　(謂中㣲見其巧制大見其力輯録通釋曰/此言射者之善猶車攻言舍矢如破也)御進也醴¶
　酒名周官五齊(去/聲)二曰醴齊注曰醴成而汁滓(壮一/反)¶
　相將如今甜酒也(出天官酒正五齊曰泛齊醴齊盎/齊緹齊沈齊汁滓相將言汁與滓)¶
　(相黏而不散/也緹音體)○言射而獲禽以為俎實進於賓客而¶
　酌醴也(車攻之詩終於頒禽吉日之詩終於/酌醴王者之田獵豈為口腹計哉)¶
　　　吉日四章章六句(一章祭禱戒行二章差馬擇/地三章狩獵四章獵而獲禽)¶
<pb:KR1c0030_WYG_012-25a>¶
　　　　(可以供/用也)¶
　　　　東莱吕氏曰車攻吉日所以為復古者何也¶
　　　　蓋蒐狩之禮可以見王賦之復焉可以見軍¶
　　　　實之盛焉可以見師律之嚴焉可以見上下¶
　　　　之情焉可以見綜理之周焉欲明文武之功¶
　　　　業者此亦足以觀矣(輔氏曰王賦車馬也軍/實兵器也律者進退之)¶
　　　　(度也情者下之供事上之御賓其情交相與/也至於祭禱必講獵地必擇車馬有備射御)¶
　　　　(有法終事之嚴頒禽之均酌醴之厚無一不/至則綜理之周可見矣輯録通釋曰師律之)¶
<pb:KR1c0030_WYG_012-25b>¶
　　　　(嚴選徒則囂囂徒御則不驚行者冇聞而無/聲也上下之情㑹同有繹而助我舉柴悉率)¶
　　　　(左右而以/燕天子也)¶
鴻鴈于飛肅肅其羽之子于征劬(其俱/反)勞于野(叶上/與反)爰¶
及矜(&KR0068;氷/反)人哀此鰥寡(叶果/五反)¶
　興也大曰鴻小曰鴈肅肅羽聲也之子流民自相謂¶
　也征行也劬勞病苦也矜憐也老而無妻曰鰥老而¶
　無夫曰寡○舊説周室中衰萬民離散而宣王能勞¶
　来(並去/聲)還(音/旋)定安集之(輯録王氏曰勞者勞之来者/来之往者還之擾者定之危)¶
<pb:KR1c0030_WYG_012-26a>¶
　(者安之散/者集之)故流民喜之而作此詩追取其始而言曰¶
　鴻鴈于飛則肅肅其羽矣之子于征則劬勞于野矣¶
　(飛而有聲亦有行役劬/勞之意也故以起興)且其劬勞者皆鰥寡可哀憐¶
　之人也(輯録輔氏曰爰及矜人哀此鰥寡又言其所/與行者無非可憐之人而就其中又惟鰥寡)¶
　(之可/哀也)然今亦未有以見其為宣王之詩後三篇放此¶
　(此章離/散時也)¶
○鴻鴈于飛集于中澤(叶徒/洛反)之子于垣(音/袁)百堵(丁古/反)皆¶
作雖則劬勞其究安宅(叶達/各反)¶
<pb:KR1c0030_WYG_012-26b>¶
　興也中澤澤中也一丈為板五板為堵(長一丈/髙五板)究終¶
　也○流民自言鴻鴈集于中澤以興已之得其所止¶
　而築室以居今雖勞苦而終獲安定也(此章安/集時也)¶
○鴻鴈于飛哀鳴嗸嗸(五刀/反)維此哲人謂我劬勞維彼¶
愚人謂我宣驕(叶音/高)¶
　比也流民以鴻鴈哀鳴自比而作此歌也(前二章以/鴻鴈興之)¶
　(子此言鴻鴈而不言之/子則以彼而比此也)哲知(去聲二/四同)宣示也知者聞¶
　我歌知其出於劬勞不知者謂我閒暇而宣驕也韓¶
<pb:KR1c0030_WYG_012-27a>¶
　詩云勞者歌其事(輯録外傳飢者/歌其食云云)魏風亦云我歌且¶
　謠不知我者謂我士也驕大抵歌多出於勞苦而不¶
　知者常以為驕也(此章言作詩/所以告哀也)¶
　　　鴻鴈三章章六句(輯録觧頥曰恵鮮鰥寡文王/之所以興也哿矣富人哀此)¶
　　　　(㷀獨幽王之所以亡也爰及矜人哀此鰥寡/宣王之所以中興也夫鰥寡孤獨乃天民之)¶
　　　　(窮而無告者聖人一視同仁雖無一物而不/在所愛而其發政施仁則必自鰥寡孤獨始)¶
　　　　(誠使鰥寡孤獨各得其所則天下之民無不/被其澤者矣宣王之勞来還定安集其有得)¶
　　　　(於文王之家法也歟劬勞于野自其始之流/散而言也百堵皆作自其中之還歸而言也)¶
<pb:KR1c0030_WYG_012-27b>¶
　　　　(其究安宅自其終之安定而言也此詩不作/於流離之時而作於安定之日葢痛定思痛)¶
　　　　(者是以知者以為勞苦而/不知者則反以為宣驕也)¶
夜如何其(音/基)夜未央庭燎之光君子至止鸞聲將將(七/羊)¶
(反/)賦也其語辭央中也庭燎大燭也諸侯將朝(音潮/下同)則¶
　司烜(音/毁)以物百枚并(卑政/反)而束之設於門内也(郊特/牲云)¶
　(庭燎之百由齊桓公始注云庭燎之差天子百公五/十侯伯子男三十古制未聞要以物百枚束之今則)¶
　(用松葦竹灌以脂膏愚按如此則所謂物者即松葦/竹之屬鄭氏以古制未聞故曰物蓋意度之爾束之)¶
　(以百則大五十三十則以次而小也輯録/孔疏云樹之以庭燎之為明是燭之大者)君子諸侯¶
<pb:KR1c0030_WYG_012-28a>¶
　也將將鸞鑣聲　王將起視朝不安於寢而問夜之¶
　早晚曰夜如何哉夜雖未央而庭燎光矣朝者至而¶
　聞其鸞聲矣¶
○夜如何其夜未艾(音乂又/如字)庭燎晰晰(之世反/與艾叶)君子至¶
止鸞聲噦噦(呼㑹/反)¶
　賦也艾盡也晰晰小明也(始則明盛至此則明小矣/輯録王氏曰光之衰也)¶
　噦噦近而聞其徐行聲有節也(始則稍逺至/此則加近矣)¶
　夜如何其夜鄉(許亮/反)晨庭燎有煇(許云/反)君子至止言¶
<pb:KR1c0030_WYG_012-28b>¶
觀其旂(叶渠/斤反)¶
　賦也鄉晨近曉也煇火氣也天欲明而見其烟光相¶
　雜也既至而觀其旂則辨色矣(羣臣之朝/辨色而入)¶
　　　庭燎三章章五句(始則未央次則未艾次則鄉/晨言之序也庭燎則自有光)¶
　　　　(晰晰而至於見其煇鸞旂則自將將噦噦而/至於辨其物言之亦有序矣輯録通釋曰列)¶
　　　　(女傳云宣王嘗晏起姜后脫簮珥待罪於永/巷宣王感悟於是勤於政事早朝晏退卒成)¶
　　　　(中興之名以此証之或果宣王詩也○增釋/許氏曰此固王者勤於視朝之詩可見卧不)¶
　　　　(安席中夜以思惟恐時之後也是以及時視/朝而號令嚴肅執事者恪恭陳列以時百官)¶
<pb:KR1c0030_WYG_012-29a>¶
　　　　(之入朝者亦皆先時而至而車服威儀莫不/和整以俟聴朝終篇未嘗言王之勤而勤勞)¶
　　　　(之意自見/於言外矣)¶
沔(綿善/反)彼流水朝(直遥/反)宗于海(叶虎/洧反)鴥(惟必/反)彼飛隼(息/允)¶
(反/)載飛載止嗟我兄弟邦人諸友(叶羽/軌反)莫肯念亂誰無¶
父母(叶滿/洧反)¶
　興也沔水流满也諸侯春見(音/現)天子曰朝夏見曰宗¶
　(輯録蔡氏曰水勢奔趍於/海猶諸侯朝宗于王也)○此憂亂之詩言流水猶¶
　朝宗于海(知所/向也)飛隼猶或有所止(知所/止也)而我之兄弟¶
<pb:KR1c0030_WYG_012-29b>¶
　諸友乃無肯念亂者(物若有知人不/如物故以起興)誰獨無父母乎¶
　亂則憂或及之是豈可以不念哉(親疎逺近皆無肯/念亂者詩人所以)¶
　(深憂/之也)¶
○沔彼流水其流湯湯(失羊/反)鴥彼飛隼載飛載揚念彼¶
不蹟(井亦/反)載起載行(叶户/郎反)心之憂矣不可弭忘¶
　興也湯湯波流盛貌不蹟不循道也(此章不循者致/亂之由下章我)¶
　(友敬者止/亂之本)載起載行言憂念之深不遑寜處也弭止¶
　也水盛隼揚以興憂亂之不能忘也(水方盛而未殺/隼方揚而未止)¶
<pb:KR1c0030_WYG_012-30a>¶
　(憂念方来而未息此皆理勢之不/可遏者故用彼字相呼而為興也)¶
○鴥彼飛隼率彼中陵民之訛言寕莫之懲我友敬矣¶
讒言其興¶
　興也率循訛偽懲止也○隼之髙飛猶循彼中陵(言/不)¶
　(横絶曠逺/知自遏也)而民之訛言乃無懲止之者(隼不自縱人/乃縱讒亦以)¶
　(人不如物/而起興)然我之友誠能敬以自持矣(我友必指在/位者蓋邦人)¶
　(諸友中之/一人也)則讒言何自而興乎(自持以敬則小人不/敢近其能止讒必矣)¶
　(䜛言之人即上/章不蹟者也)始憂於人而卒反諸已也(始憂於人/謂䜛莫肯)¶
<pb:KR1c0030_WYG_012-30b>¶
　(息卒反諸已謂敬當自持○增釋許氏曰末章飛隼/而循中陵民言訛偽者何乃莫之懲止耶於是謂其)¶
　(友一當敬以自持否則䜛言其興而見及矣憂而戒/之之辭也䜛言固可憂惟敬足以勝之詩人之學知)¶
　(所本/矣)¶
　　　沔水三章二章章八句一章六句(輯録陳定宇/曰始念亂而)¶
　　　　(憂及父母終憂䜛而敬以反身憂念/之中不忘孝敬詩人忠厚之意也)¶
　　　　疑當作三章章八句卒章脱前兩句耳(一章/言人)¶
　　　　(皆不知憂亂二章言已獨憂人之造亂三/章言在位者敬以自持則可止䜛而息亂)¶
鶴鳴于九臯聲聞(音/問)于野(叶上/與反)魚潛在淵或在于渚樂¶
<pb:KR1c0030_WYG_012-31a>¶
(音/洛)彼之園爰有樹檀(叶徒㳂/反下同)其下維蘀(音/託)他山之石可¶
以為錯(七落/反)¶
　比也鶴鳥名長頸竦身髙腳頂赤身白頸尾黒其鳴¶
　髙亮聞八九里臯澤中水溢出所為坎從外數(上/聲)至¶
　九喻深逺也(輯録釋文曰韓詩云九臯九折之/澤濮氏曰澤曲曰臯見楚辭注)蘀落¶
　也(輯録吕叔與/曰落葉穢雜)錯礪石也○此詩之作不可知其所¶
　由然必陳善納誨之辭也(輯録輔氏曰然不正言其/事而必比物而為言者正)¶
　(所謂風刺上者皆不主於正事而生/於文辭不以正諫而託物以諫也)蓋鶴鳴于九臯¶
<pb:KR1c0030_WYG_012-31b>¶
　而聲聞于野言誠之不可揜也(誠中形外非/可矯飾為也)魚潛在¶
　淵而或在于渚言理之無定在也(千變萬化非/可執一求也)園有¶
　樹檀而其下維蘀言愛當知其惡也(君子而或有未/仁不可溺於愛)¶
　(也/)他山之石而可以為錯言憎當知其善也(小人而/或有一)¶
　(長不可偏/於惡也)由是四者引而伸之觸類而長(上/聲)之天下¶
　之理其庶幾(平/聲)乎(舉此以為例爾○四者雖冇不同/惟能明善誠身而不蔽於私者處)¶
　(此無難矣輯錄曹氏曰天下之理散於萬事若能反/於身而求之觸類而長之未有不可為吾之益者也)¶
　(鶴鳴所以喻誠身魚潜所以喻明理檀蘀石錯又所/以正人心好惡之偏因物而推皆可以反求諸身者)¶
<pb:KR1c0030_WYG_012-32a>¶
　(也解頥曰知誠之不可揜則知念慮方萌而鬼神已/知形迹欲掩而肺腑已見所以不可無誠身之功也)¶
　(知理之無定在則知事有精粗而理無精粗事有大/小而理無大小所以不可無明善之功也知愛當知)¶
　(其惡憎當知其善則知親愛賤惡之不可以或偏哀/矜敖惰之不可以自恣所以於應接之間尤不可不)¶
　(去其私欲之蔽也能是數者則知行並進而明誠兩/立好惡不偏而人已兼盡其於治天下不難矣此所)¶
　(以為陳善納/誨之辭也歟)¶
○鶴鳴于九臯聲聞于天(叶鉄/因反)魚在于渚或潛在淵(叶/一)¶
(均/反)樂彼之園爰有樹檀其下維榖他山之石可以攻玉¶
　比也榖一名楮惡木也(輯録孔疏陸氏云幽州人謂/之榖桑荆揚交廣謂之榖中)¶
<pb:KR1c0030_WYG_012-32b>¶
　(州人謂之楮殷中宗時榖桑共生是也今江南人績/其皮以為布又𢷬以為紙樹皮班者是楮白者是榖)¶
　攻錯也○程子曰玉之温潤天下之至美也石之麄¶
　厲天下之至惡也然兩玉相磨不可以成器以石磨¶
　之然後玉之為器得以成焉猶君子之與小人處(上/聲)¶
　也横(去/聲)逆侵加然後脩省(息井/反)畏避動心忍性増益¶
　預防(輯録葉氏曰君子與小人處為小人所侵陵則/脩省其身者必謹畏避小人者必嚴動心而不)¶
　(敢苟安忍性而不敢輊𤼵増/益其所不能預防其所未至)而義理生焉道徳成焉¶
　(小人有益於/君子乃如此)吾聞諸邵子云(近則聞於野逺則聞於/天汎言之則可以為錯)¶
<pb:KR1c0030_WYG_012-33a>¶
　(親切言之則/可以攻玉也)¶
　　　鶴鳴二章章九句(教誨之意以漸而深輯録朱/子曰鶴鳴做得巧含蓄意思)¶
　　　　(全不/𤼵露)¶
　　　　彤弓之什十篇四十章二百五十九句¶
　　　　　疑脱兩句當為二百六十一句¶
　¶
　¶
　¶
<pb:KR1c0030_WYG_012-33b>¶
　¶
　¶
　¶
　¶
　¶
　¶
　¶
　詩經疏義㑹通卷十¶

