# -*- mode: mandoku-view; -*-
#+TITLE: 詩經疏義會通
#+DATE: 2015-08-24 22:05:25.912235
#+PROPERTY: ID KR1c0030
#+PROPERTY: BASEEDITION WYG    
#+PROPERTY: JUAN 卷三
<pb:KR1c0030_WYG_005-1a>¶
欽定四庫全書¶
　詩經疏義㑹通卷三　　　元　朱公遷　撰¶
　　　鄘一之四¶
　　　　説見上篇¶
汎彼柏舟在彼中河髧(徒坎/反)彼兩髦(音/毛)實維我儀(叶牛/何反)¶
之死矢靡他(湯河/反)母也天(叶鉄/因反)只(音紙/下同)不諒人只¶
　興也中河中於河也髧髪垂貎兩髦者翦髪夾囟(音/信)¶
　(廣韻注曰頭/㑹腦盖也)子事父母之飾親死然後去之(輯錄昭/武黄氏)¶
<pb:KR1c0030_WYG_005-1b>¶
　(曰禮記内則拂髦注用髪為之象㓜時鬌鬌注所遺/髪也謂留髪為角子者也喪大記脫髦注㓜時剪髪)¶
　(為之年長垂著兩邉髦然也明人之至親惟有孺子/之義父死脱左髦母死脱右髦親没不髦孔氏諸侯)¶
　(小斂脱髦士/既殯脱髦)此盖指共伯也我共姜自我也(輯錄共/伯名餘)¶
　(共謚伯字婦人/從夫諡姜姓也)儀匹之至矢誓靡無也只語助辭諒¶
　信也○舊説以為衛世子共伯蚤死(共伯&KR0117;侯/子武公兄)其妻¶
　共姜守義父母欲奪而嫁之(輯錄奪者欲奪/其守義之志也)故共姜¶
　作此以自誓言柏舟則在彼中河兩髦則實我之匹¶
　雖至於死誓無他心(舟在中河而無他適之地我配/兩髦而無他適之心物冇定所)¶
<pb:KR1c0030_WYG_005-2a>¶
　(人冇定志而用彼/我二字相呼應也)母之於我覆育之恩如天罔極而¶
　何其不諒我之心乎不及父者疑時獨母在或非父¶
　意耳(莊姜盡禮無懟心共姜守義無二志故二柏舟/為&KR0385;鄘之首又共姜當&KR0117;侯時&KR0117;侯去康叔九)¶
　(世耳其子為武公其孫為莊公變始於二姜時也次/第亦當然也輯錄輔氏曰實維我匹一定而决不可)¶
　(易也之死矢靡他雖死而誓不敢易也夫母之欲嫁/共姜想亦不過是惑於愛而慮其終耳今味共姜自)¶
　(誓之言其至誠貞固之意如此/則母之惑可觧而慮可釋矣)¶
○汎汎柏舟在彼河側髧彼兩髦實維我特之死矢靡¶
慝(他得/反)母也天只不諒人只¶
<pb:KR1c0030_WYG_005-2b>¶
　興也特亦匹也(輯錄朱子曰特有孤特之義而以為/匹者古人用字多如此猶治之為亂)¶
　(也/)慝邪也以是為慝則其絶之甚矣(増釋張氏曰他/他適也慝邪之)¶
　(匿於心者也他適而誓之死靡為之其事猶顯至於/一念邪思之㣲亦誓之死而靡𤼵可見其心之貞固)¶
　(而節不/渝矣)¶
　　　柏舟二章章七句(自誓之意以漸而深輯錄真/氏曰柏舟之不再適盖婦人)¶
　　　　(之大節故孔子列之使萬世取法焉程子之/謂餓死事極小失節事極大可為後世深戒)¶
　　　　(陳定宇曰衛之淫風流行而有共姜特立之/節真可以遏人欲之横流矣讀此詩者豈不)¶
　　　　(可以感𤼵人之善心乎觧頥曰女子之生以/身事人一與之齊終身不改古之制也共姜)¶
<pb:KR1c0030_WYG_005-3a>¶
　　　　(之守義裁以古制雖婦道之當然耳斯可見/人心天理之未嘗泯也亦豈不足以挽風俗)¶
　　　　(之衰扶綱常之重則其/置之鄘風之首亦宜矣)¶
牆有茨不可埽(叶蘇/后反)也中冓(古候/反)之言不可道(叶徒/厚反)也¶
所可道也言之醜也¶
　興也茨蒺藜也蔓生細葉子有三角刺人(輯錄埤雅/蒺藜布也)¶
　(蔓生子有三角刺人/狀如菱而小一名茨)中冓謂舎之交積材木也(輯錄/中冓)¶
　(之言若曰閨/閫之言也)道言醜惡也○舊説以為宣公卒惠公¶
　㓜其庶兄頑烝於宣姜(輯錄左𫝊閔公二年昭伯烝/宣姜生齊子戴公文公宋桓)¶
<pb:KR1c0030_WYG_005-3b>¶
　(許穆夫人注惠公朔盖年十五六昭伯即/公子頑宣公之長庶伋之兄也上&KR0075;曰烝)故詩人作¶
　此詩以刺之言其閨中之事皆醜惡而不可言理或¶
　然也(牆茨芒刺不可埽内言醜惡不可道是皆無/所施其惡惡之心者而用語勢相呼應也)¶
○牆有茨不可襄也中冓之言不可詳也所可詳也言¶
之長也¶
　興也襄除也詳詳言之也言之長者不欲言而託以¶
　語長難竟也¶
○牆有茨不可束也中冓之言不可讀也所可讀也言¶
<pb:KR1c0030_WYG_005-4a>¶
之辱也¶
　興也束束而去之也讀誦言也辱猶醜也(輯錄輔氏/曰辱深於)¶
　(醜/)¶
　　　牆有茨三章章六句(反覆/譏刺)¶
　　　　楊氏曰公子頑通乎君母閨中之言至不可¶
　　　　讀其汙甚矣聖人何取焉而著之於經也盖¶
　　　　自古&KR0075;亂之君自以為宻於閨門之中世無¶
　　　　得而知者故自肆而不反聖人所以著之於¶
<pb:KR1c0030_WYG_005-4b>¶
　　　　經使後世為惡者知雖閨中之言亦無隐而¶
　　　　不彰也其為訓戒深矣(輯錄輔氏曰楊氏之/説盖不獨為此篇𤼵)¶
　　　　(凡聖人所錄&KR0075;亂之詩其意皆如此即先生/所謂惡者可以懲創人之逸志者也觧頥曰)¶
　　　　(宣姜本伋之妻也一失身於宣公而為新䑓/之有泚再失身於公子頑而為中冓之不可)¶
　　　　(道盖由其節義虧缺於前是以無所顧藉於/後甘以其身處於汚穢而不辭則亦無復羞)¶
　　　　(愧悔悟/之萌矣)¶
君子偕老副笄六珈(音加叶/居河反)委委(於危/反)佗佗(待河/反)如山¶
如河象服是宜(叶牛/何反)子之不淑云如之何¶
<pb:KR1c0030_WYG_005-5a>¶
　賦也君子夫也偕老言偕生而偕死也女子之生以¶
　身事人則當與之同生與之同死故夫死稱未亡人¶
　言亦待死而已不當復有他適之志也副祭服之首¶
　飾編(篇上聲/一如字)髪為之(列他髪為之假作紒形/加於首上為飾紒音計)笄衡笄¶
　也(輯錄衡笄以玉為/之即今之簮也)垂於副之兩旁當耳其下以紞¶
　懸瑱(紞都感反織/五采為之)珈之言加也以玉加於笄而為飾¶
　也(輯錄孔氏曰必飾/之有六飾之盛也)委委佗佗雍容自得之貌如山¶
　安重也如河𢎞廣也(此二句主/徳容言)象服法度之服也淑¶
<pb:KR1c0030_WYG_005-5b>¶
　善也○言夫人當與君子偕老故其服飾之盛如此¶
　而雍容自得安重寛廣又有以宜其象服(既為夫人/則當如此)¶
　今宣姜之不善乃如此雖有是服亦將如之何哉言¶
　不稱也(此章言服飾之盛而徳不相稱為可責○增/釋鄱陽張氏曰此章三截上二句言夫人能)¶
　(與君子偕老則得冇副笄之脤既服此宜從一而偕/老中三句正言宣姜威儀容貌稱其象服下二句言)¶
　(今乃不善將云何哉中三句應副笄/六珈下二句應君子偕老責之也)¶
○玼(音/此)兮玼兮其之翟(叶去/聲)也鬒(音/軫)髪如雲不屑(先結/反)¶
髢(從帝/反)也玉之瑱(吐殿/反)也象之揥(勅帝/反)也楊且(子餘/反)之¶
<pb:KR1c0030_WYG_005-6a>¶
晳(星歴反叶/征例反)也胡然而天也胡然而帝也¶
　賦也玼鮮盛貌翟衣祭服刻繒為翟雉之形而彩畫¶
　之以為飾也(刻繒為之形而彩畫之綴於衣以為文/章輯錄翟即揄狄見天官内司服翟狄)¶
　(同又見何彼穠矣小序疏義鄭箋侯/伯夫人之服自褕翟而下如王后)鬒黒也如雲言¶
　多而美也屑潔也髢髲(音/被)髢也人少髪則以髢益之¶
　髪自美則不潔於髢而用之也瑱塞耳也(以玉係於/紞而當耳)¶
　象象骨也揥所以摘髪也(摘音剔盖若/今之篦子然)揚眉上廣也¶
　(眉下而盛則醜惡/故以上廣為美)且助語辭晳白也胡然而天胡然¶
<pb:KR1c0030_WYG_005-6b>¶
　而帝言其服飾容貌之美見者驚猶鬼神也(此章言/服飾容)¶
　(貌之盛若可疑而又可畏輯錄輔氏曰其者指宣姜/而言玼兮玼兮其之翟也言服之美也鬒髪如雲不)¶
　(屑髢也言質之美也足乎已者無待於外也玉之瑱/也象之揥也言飾之美也揚且之晳也言色之美也)¶
　(服飾容貌之美盛如天如帝然是豈可以徒居哉○/增釋鄱陽張氏曰此章末二句謂夫人容貌之美服)¶
　(飾之盛如此胡然而自天降此乎/胡然而鬼神来此乎此則問辭)¶
○&KR4009;(七我/反)兮&KR4009;兮其之展(渉戰反叶/諸延反)也䝉彼縐(側救/反)絺¶
是紲(息列/反)袢(薄慢反叶/分乾反)也子之清揚揚且之顔(叶魚/堅反)也¶
展如之人兮邦之媛(音/院)也¶
<pb:KR1c0030_WYG_005-7a>¶
　賦也&KR4009;亦鮮盛貌展衣也以禮見(音/現)於君及見賔客¶
　之服也(輯錄毛氏曰展衣以丹縠為衣鄭/氏曰展衣宜白禮記作襢音戰)䝉覆(音/阜)也¶
　縐絺絺之蹙蹙者當暑之服也(輯錄孔氏曰葛之精/者曰絺其精尤細靡)¶
　(者縐也言/細而縷縐)紲袢東縳意以展衣䝉絺綌而為之紲袢¶
　所以自斂飭(音/勅)也或曰䝉謂加絺綌於䙝衣之上所¶
　謂表而出之也(輯錄朱子曰先著裏衣表絺綌/而出之於外欲其不見體也)清視¶
　清明也揚眉上廣也顔額角豐滿也展誠也美女曰¶
　媛見其徒有美色而無人君之徳也(此章言服飾容/貌之盛若可喜)¶
<pb:KR1c0030_WYG_005-7b>¶
　(而實可惜也○増釋鄱陽張氏曰此/章末則荅之曰此邦之媛也惜之也)¶
　　　君子偕老三章一章七句一章九句一章八句¶
　　　　東萊吕氏曰首章之末云子之不淑云如之¶
　　　　何責之也二章之末云胡然而天也胡然而¶
　　　　帝也問之也三章之末云展如之人兮邦之¶
　　　　媛也惜之也辭益婉而意益深矣(輯錄輔氏/曰凡人之)¶
　　　　(責人辭愈多則氣愈暴氣愈暴則辭愈厲此/則志不帥氣而氣反動其志者也君子之責)¶
　　　　(人則辭愈多而氣愈緩氣愈緩而辭愈和此/則𤼵乎情止乎禮義也且心有所忿懥則不)¶
<pb:KR1c0030_WYG_005-8a>¶
　　　　(得其正如此詩之辭益婉而意益深則心不/至於失其正矣東萊先生責之問之惜之三)¶
　　　　(字説盡詩意/極好玩味)¶
爰采唐矣沬(音/妹)之鄉矣云誰之思美孟姜矣期我乎桑¶
中(叶諸/良反)要(於遥/反)我乎上宫(叶居/王反)送我乎淇之上(叶辰/羊反)矣¶
　賦也唐䝉菜也一名兎絲(輯錄圖經釋曰唐也䝉也/女蘿也兎絲也一物四名)¶
　(本草夏生苗如絲蔓延木上生實如&KR0345;子本經并以/唐䝉為一名許氏曰唐䝉非可食之物不知何以為)¶
　(菜/名)沬衛邑也書所謂妹邦者也(輯錄孔氏曰酒誥注/妹邦紂所都朝歌即)¶
　(沬/也)言姜齊女貴族桑中上宫淇上又沬鄉之中小地名也¶
<pb:KR1c0030_WYG_005-8b>¶
　要猶迎也○衛俗淫亂世族在位相竊妻妾故此人¶
　自言將采唐於沬而與其所思之人相期㑹迎送如¶
　此也¶
○爰采麥(叶訖/力反)矣沬之北矣云誰之思美孟弋矣期我¶
乎桑中要我乎上宫送我乎淇之上矣¶
　賦也麥榖名秋種夏熟者(輯錄白虎通曰麥金也/金旺而生火旺而死)弋¶
　春秋或作姒盖杞女夏后氏之後亦貴族也¶
○爰采葑矣沬之東矣云誰之思美孟庸矣期我乎桑¶
<pb:KR1c0030_WYG_005-9a>¶
中要我乎上宫送我乎淇之上矣¶
　賦也葑蔓菁也庸未聞疑亦貴族也(輯錄劉執中曰/采唐麥葑者欲)¶
　(適幽逺行其淫亂不敢正名而託以采此也許氏曰/大率言貴族以誦女之美未必真冇姜弋庸三姓之)¶
　(女/也)¶
　　　桑中三章章七句¶
　　　　樂記曰鄭衛之音亂世之音也比(同/也)於慢矣¶
　　　　(五音宫為君商為臣角為民徴為事羽為物/五者皆亂迭相凌謂之慢而國㓕亡比於慢)¶
　　　　(者亂而迭/於亡也)桑間濮上之音亡國之音也其政¶
<pb:KR1c0030_WYG_005-9b>¶
　　　　散其民流誣上行私而不可止也(流者音之/蕩也聞此)¶
　　　　(濮上之音則知政無統紀民無維係/誣其君上以行私情而不可禁止也)按桑間¶
　　　　即此篇故小序亦用樂記之語(輯錄鄭氏曰/濮水之上地)¶
　　　　(有桑間者亡國之音於此水出也昔殷紂使/師延作靡靡之樂已而因沉於濮水後師㳙)¶
　　　　(過焉夜聞而寫之為晋平公鼓之是之謂也/通釋曰朱子以桑間即此桑中詩而証以樂)¶
　　　　(記之語然則鄭氏謂師㳙/所聞者自是濮上之音也)¶
鶉(音/純)之奔奔鵲之疆疆(音/姜)人之無良我以為兄(叶虗/王反)¶
　興也鶉䳺(音/諳)屬(輯錄埤雅鶉有兩種有丹鶉白鶉銳/上秃下夏出秋藏飛必附草鶉能不)¶
<pb:KR1c0030_WYG_005-10a>¶
　(亂其匹鵲能/不滛其匹)奔奔疆疆居有常匹飛則相隨之貌人¶
　謂公子頑良善也○衛人刺宣姜與頑非匹耦而相¶
　從也故為惠公之言以刺之曰人之無良鶉鵲之不¶
　若而我反以為兄何哉(物有定偶人不如物故以為/興輯錄孔氏曰言鶉則鶉自)¶
　(相隨奔奔然鵲則鵲自相隨疆疆然各有常匹不亂/其類今宣姜為母頑則為子而與之滛亂曽鶉鵲之)¶
　(不如而我反/以為凡也哉)¶
○鵲之疆疆鶉之奔奔(叶逋/珉反)人之無良我以為君¶
　興也人謂宣姜君小君也(輯錄輔氏曰詩人疾惡宣/姜至矣而又不敢不以為)¶
<pb:KR1c0030_WYG_005-10b>¶
　(小君也彼謂狡童碩/䑕為稱其君者何哉)¶
　　　鶉之奔奔二章章四句(一章刺頑/一章刺姜)¶
　　　　范氏曰宣姜之惡不可勝道也國人疾而刺¶
　　　　之或逺言焉或切言焉逺言之者君子偕老¶
　　　　是也切言之者鶉之奔奔是也衛詩至此而¶
　　　　人道盡天理㓕矣其事為人所不忍言人類¶
　　　　無以異於禽獸而國隨以亡矣胡氏曰楊時¶
　　　　有言詩載此篇以見衛為狄所㓕之因也故¶
<pb:KR1c0030_WYG_005-11a>¶
　　　　在定之方中之前(輯錄彭氏曰陳氏云木必/壊然後蠧生焉國必亂然)¶
　　　　(後冦生焉聖人存此詩以為狄/入衛張本使後世知所戒也)因以是説考¶
　　　　於厯代凡淫亂者未有不至於殺身敗國而¶
　　　　亡其家者然後知古詩垂戒之大而近世有¶
　　　　獻議乞於經筵不以國風進講者殊失聖經¶
　　　　之㫖矣(宋仁宗時講官不欲講新䑓仁宗以/謂聖人刪詩義勸戒不當有過輯錄)¶
　　　　(李氏曰淫亂非美事而不删之者所以示鑒/戒也亦如春秋亂臣賊子一一書之亦所以)¶
　　　　(示戒也而唐太子宏受左𫝊至於楚世子商/臣弑其君頵而請更受他書是不知聖人垂)¶
<pb:KR1c0030_WYG_005-11b>¶
　　　　(訓之意也近世有建言經筵不進國風/是亦不知聖人垂訓之意也頵音均)¶
定(丁佞/反)之方中作于楚宫揆之以日作于楚室樹之榛¶
栗椅(於宜/反)桐梓漆爰伐琴瑟¶
　賦也定北方之宿營室星也此星昬而正中夏正十¶
　月也(此據月令為説與堯典中星異堯典冬至日在/虗昏中昴九峯蔡氏傳謂今冬至日在斗昬中)¶
　(璧約五十一度此正嵗差之法七十五年差一度之/驗也及至元辛巳方回作山經又云今冬至日在箕)¶
　(九度昏中室盖又差矣然則十月定中七月/流火三月三星在天皆是在當時為然耳)於是時¶
　可以營制宫室故謂之營室(輯錄通釋曰夏正十月/建亥春秋時十二月也)¶
<pb:KR1c0030_WYG_005-12a>¶
　(農事已畢可以興作而人君居必南面故亥月昏時/見定星當南方之午位因記此星為每嵗營作之候)¶
　(又因號為營室此盖成周以後之制上考唐虞之時/定星以戌月昏中嵗久而差至周時定星始以亥月)¶
　(昏中下逮今日此星/又以子月昏中矣)楚宫楚丘之宫也揆度也樹八¶
　尺之臬(音/齧)而度其日之出入之景以定東西又叅日¶
　中之景以正南北也(語出周禮冬官鄭氏注云凡造/城郭先以水平地乃於平地之)¶
　(中央樹臬以䋲懸之取其正乃於日出日入之時書/記臬景之端却於中臬以䋲取景兩端之内一匝規)¶
　(之規之則逺近定而東西審度兩交之間中之以指/臬則南北正矣輯錄朱氏曰經之又恐南北之未正)¶
　(又參之以日之景焉冬至日行南陸景長一丈三/尺夏至日行北陸景短一尺五寸此日中之景也)楚¶
<pb:KR1c0030_WYG_005-12b>¶
　室猶楚宫互文以恊韻耳榛栗二木其實榛小栗大¶
　皆可供&KR0508;實(用之/賔祭)椅梓實桐皮桐梧桐也(輯錄嚴氏/曰陸璣言)¶
　(有青桐白桐赤桐此中琴瑟者白桐也椅桐/梓漆之桐為白桐梧桐生矣之桐為青桐)梓楸之¶
　踈理白色而生子者(輯錄本草注云梓似桐/而葉小花紫亦有三種)漆木有¶
　液黏(念平/聲)黑可飾器物(輯錄本草注曰漆樹髙三二/丈皮白葉似椿花似槐以斧)¶
　(斫其皮開以竹筒承/之注滴則成漆也)四木皆琴瑟之材也(輯錄嚴氏/曰椅桐可)¶
　(為琴瑟榛栗可備&KR0508;實梓漆可供/噐用但言伐琴瑟者取成句耳)爰於也○衛為狄¶
　所㓕文公徙居楚丘營立宫室國人恱之而作是詩¶
<pb:KR1c0030_WYG_005-13a>¶
　以美之蘇氏曰種木者求用於十年之後其不求近¶
　功凡此類也(候定星順天時也度日景審地勢也飭/種樹備國用也致詳慎之意為永久之)¶
　(圖新造之/時盖如此)¶
○升彼虗(起居反叶/起吕反)矣以望楚矣望楚與堂景山與京¶
(叶居/良反)降觀于桑卜云其吉終然允臧¶
　賦也虗故城也楚楚丘也堂楚丘之旁邑也景測景¶
　以正方面也與既景廼岡之景同(上章揆之以日是/定其基址此言景)¶
　(山與京則又前者未定/居時覽山川之影勢)或曰景(音/璟)山名見商頌京髙¶
<pb:KR1c0030_WYG_005-13b>¶
　丘也桑木名葉可飼&KR0345;者觀之以察其土宜也(輯錄/通釋)¶
　(曰衛詩多言桑如桑中與氓詩及此皆再三言之盖/衛地跨冀兖二州桑者尤其土所宜而民生之所資)¶
　(也據楚丘在冀河之東兖州之境則文公所觀所說/其桑土之野乎蘇氏曰降觀其下有桑土可以居民)¶
　允信臧善也○此章本其始之望景觀卜而言以至¶
　於終而果𫉬其善也(文公始欲居望丘又欲居堂邑/既而審察其地决意於楚從而)¶
　(卜之又吉乃居焉致詳致慎如此是以後来之善符/當時之卜也詳此及下章文意乃詩人於文公殷富)¶
　(之後追/述之耳)¶
○靈雨既零命彼倌(音/官)人星言夙駕說(始銳/反)于桑田(叶/徙)¶
<pb:KR1c0030_WYG_005-14a>¶
(因/反)匪直也人秉心塞淵(叶一/均反)騋(音/來)牝三千(叶倉/新反)¶
　賦也靈善零落也倌人主駕者也星見星也說舎止¶
　也秉操塞實淵深也馬七尺以上為騋○言方春時¶
　雨既降而農桑之務作文公於是命主駕者晨起駕¶
　車亟(音/&KR0068;)徃而勞(去/聲)勸之然非獨此人所以操其心者¶
　誠實而淵深也盖其所畜之馬七尺而牝者亦已至¶
　於三千之衆矣(文公因天時而勸農事如此可謂敦/本尚實而憂深思逺矣然不特此時)¶
　(此事為然育物之驗已如/彼則勤民之心可知矣)盖人操心誠實而淵深則¶
<pb:KR1c0030_WYG_005-14b>¶
　無所為而不成其致此富盛宜矣(誠實則無虗浮之/弊淵深則非淺近)¶
　(之謀輯錄慈溪黄氏曰匪直也人語難曉至此文義/方通嚴氏曰說于桑田是文公能務農重本以蓄育)¶
　(其人也非特人也文公操心塞實淵深故能/致富强至於騋牝三千覺於上下文尤恊)記曰問¶
　國君之富數馬以對今言騋牝之衆如此則生息之¶
　蕃可見而衛國之富亦可知矣此章又要其終而言¶
　也(於是而文公之興衛也久矣輯錄曹氏曰人君之/一心萬事之本也文公之能勤於農桑者此心也)¶
　(所以致牝馬之多者亦此心也一心/之誠實淵深則無所為而不成矣)¶
　　　定之方中三章章七句(首章言其作邑之時二/章言其初擇之時末章)¶
<pb:KR1c0030_WYG_005-15a>¶
　　　　(言今日富/盛之時)¶
　　　　按春秋傳衛懿公九年冬狄入衛懿公及狄¶
　　　　人戰于熒澤而敗死焉(輯錄杜注熒户/扄反河北地名)宋桓¶
　　　　公迎衛之遺民渡河而南立宣姜子申以廬¶
　　　　於漕(輯錄𫝊作/曹衛下邑)是為戴公是年卒立其弟燬¶
　　　　是為文公於是齊桓公合諸侯以城楚丘而¶
　　　　&KR0118;衛焉文公大布之衣大帛之冠(輯錄注大/布麤布大)¶
　　　　(帛厚纁盖用諸侯諒闇之/服或曰此文公貶損之意)務材訓農通商惠¶
<pb:KR1c0030_WYG_005-15b>¶
　　　　工敬教勸學(輯錄注通商旅以遷其有無惠/百工以頼其器用敬重五教勸)¶
　　　　(勉為/學)授方任能(授方者授以/事為之方也)元年革車三十¶
　　　　乗(輯錄文公是年冬立明年為/元年季年在僖公二十五年)季年乃三百¶
　　　　乗(見閔公三年騋牝三千乃詩人稱美之辭/不必求其實也集傳引此以見文公興衛)¶
　　　　(之/由)¶
蝃(丁計/反)蝀(都動/反)在東莫之敢指女子有行逺(子萬/反)父母¶
兄弟(叶待/里反)¶
　比也蝃蝀虹也日與雨交倐然成質似有血氣之類¶
<pb:KR1c0030_WYG_005-16a>¶
　乃隂陽之氣不當交而交者盖天地之淫氣也(輯錄/孔氏)¶
　(曰雙出色鮮盛者為䧺/曰虹暗者為雌曰蜺)在東者莫(與暮/同)虹也虹隨日¶
　所映故朝西而莫東也(輯錄通釋曰虹之為質不映/日不成盖雲薄漏日日映雨)¶
　(氣則生也今以水噀/日亦成青紅之暈)○此刺滛奔之詩言蝃蝀在東¶
　而人不敢指以比淫奔之惡人不可道况女子有行¶
　又當逺其父母兄弟豈可不顧此而冒行乎(逺父母/兄弟與)¶
　(泉水竹竿不同彼言不可犯義而歸此言不可犯義/而行也知冇此義故為賢不知此義則流而為惡無)¶
　(怪/也)¶
<pb:KR1c0030_WYG_005-16b>¶
○朝隮(子西/反)于西崇朝其雨女子有行逺兄弟父母(叶/滿)¶
(補/反)¶
　比也隮升也周禮十煇九曰隮注以為虹盖忽然而¶
　見如自下而升也(輯錄煇音運春官注眡祲掌十煇/之法以觀妖祥辨吉㓙煇謂日旁)¶
　(之光氣一曰祲隂陽氣相侵赤雲為陽黒雲為隂二/曰象如赤鳥三曰雋日旁雲氣刺日四曰監赤雲在)¶
　(日旁如冠珥五曰闇日月食六曰瞢日月無光七曰/彌雲氣貫日而過八曰叙雲氣次序如山在日上九)¶
　(曰隮虹也十曰想雜氣/有似可形像眡音視)崇終也從旦至食時為終朝¶
　言方雨而虹見則其雨終朝而止矣盖淫慝之氣有¶
<pb:KR1c0030_WYG_005-17a>¶
　害於隂陽之和也今俗謂虹能截雨信然(淫慝之氣/害隂陽之)¶
　(和淫奔之事害男女之正其類如此輯錄張南軒曰/隂陽和則成雨隂氣方凝聚而日氣自他方來感不)¶
　(以正隂受其感其正反為/之觧散故雨不能成也)¶
○乃如之人也懐昏姻也大無信(叶斯/人反)也不知命(叶彌/并反)¶
也¶
　賦也乃如之人指淫奔者而言婚姻謂男女之欲程¶
　子曰女子以不自失為信命正理也○言此淫奔之¶
　人但知思念男女之欲是不能自守其貞信之節而¶
<pb:KR1c0030_WYG_005-17b>¶
　不知天理之正也程子曰人雖不能無欲然當有以¶
　制之無以制之而惟欲之從則人道廢而入於禽獸¶
　矣以道制欲則能順命(輯錄輔氏曰男女之欲人所/不能無也要當有以制之無)¶
　(以制之則失其貞信之節而有害於天理之正道即/是理理即是命以道制欲則能順命去其人欲則能)¶
　(循乎天/理矣)¶
　　　蝃蝀三章章四句(一章賤之二章惡之三章深/責之○増釋許氏曰衛因滛)¶
　　　　(邪以致禍敗其亂極矣文公一轉移之民之/知義乃如此且其辭非止論事常言而逹理)¶
　　　　(知命真君/子之言也)¶
<pb:KR1c0030_WYG_005-18a>¶
相(息亮/反)䑕有皮(叶蒲/何反)人而無儀(叶牛/何反)人而無儀不死何¶
為(叶吾/何反)¶
　興也相視也䑕蟲之可賤惡者○言視彼䑕而猶必¶
　有皮可以人而無儀乎(此盖甚言人不如物之意而/以有無二字相呼為興也)¶
　人而無儀則其不死亦何為哉¶
　相䑕有齒人而無止人而無止不死何俟(叶羽已反/又音始)¶
　興也止容止也俟待也¶
○相䑕有體人而無禮人而無禮胡不遄死(叶想/止反)¶
<pb:KR1c0030_WYG_005-18b>¶
　興也體支體也遄速也¶
　　　相䑕三章章四句(反覆譏刺輔氏謂蝃蝀相䑕/二詩皆文公化行而人心去)¶
　　　　(邪反正之時也故其疾惡如此而後篇又繼/以好善之詩焉輯錄嚴氏曰凡獸皆冇皮齒)¶
　　　　(體獨言䑕舉卑汚可惡之物以惡人之無禮/也東萊吕氏相䑕之惡無禮何其如是之甚)¶
　　　　(也盖溺於淫亂之俗不如是不足/以自㧞也疾惡不深則遷善不力)¶
孑孑(居熱/反)干旄在浚(蘇俊/反)之郊(叶音/髙)素絲紕(符至/反)之良¶
馬四之彼姝(赤朱/反)者子何以畀(必寐/反)之¶
　賦也孑孑特出之貌干旄以旄牛尾注於旗干之首¶
<pb:KR1c0030_WYG_005-19a>¶
　而建之車後也(輯錄爾雅鄭/樵云注係也)浚衛邑名邑外謂之郊¶
　紕織組也盖以素絲織組而維之也四之兩服兩驂¶
　凡四馬以載之也(輯錄董氏曰馬在車/中為服在車外為驂)姝美也子指¶
　所見之人也畀與也○言衛大夫乗此車馬建此旌¶
　旄以見賢者彼其所見之賢者將何以畀之而答其¶
　禮意之勤乎(禮著於外意本於中車服之盛如此則/好善有誠矣賢者之忠告當如何哉詩)¶
　(人所以預/為之謀也)¶
○孑孑干旟在浚之都素絲組(音/祖)之良馬五之彼姝者¶
<pb:KR1c0030_WYG_005-19b>¶
子何以予(音/與)之¶
　賦也旟州里所建鳥隼之旗也上設旌旄其下繫斿¶
　斿下屬縿(音衫旗之正幅為縿/斿則其末垂者也)皆畫鳥隼也(輯錄周/禮司常)¶
　(曰鳥隼為旟考工記曰鳥旟七斿以象/鶉火盖畫朱鳥及隼於斿縿之上也)下邑曰都五¶
　之五馬言其盛也(馬止於四無五馬六馬之理詩人/特言其盛固不可以辭害意也)¶
○孑孑干旌在浚之城素絲祝之良馬六之彼姝者子¶
何以告(姑沃/反)之¶
　賦也析羽為旌干旌盖析翟羽設於旗干之首也(析/分)¶
<pb:KR1c0030_WYG_005-20a>¶
　(也分其羽而間綴之也輯錄孔疏干之首有旄有羽/其下有旒縿周禮注曰徐州夏翟之羽有虞氏以為)¶
　(綏後世或無故染鳥羽用之謂之夏采爾雅旄首曰/旌則干旄干旌一也既設旒縿有旃旟之稱未設旒)¶
　(縿空有析/羽謂之旌)城都邑也祝屬也六之六馬極其盛而言¶
　也(衛冇好賢之大夫畜徳之君子而詩又/識報施之禮忠告之義皆可為賢矣)¶
　　　干旄三章章六句(以良馬四之五之/六之為次序也)¶
　　　　此上三詩小序皆以為文公時詩盖見其列¶
　　　　於定中載馳之間故爾他無所考也然衛本¶
　　　　以滛亂無禮不樂善道而亡其國今破㓕之¶
<pb:KR1c0030_WYG_005-20b>¶
　　　　餘人心危懼正其有以懲創往事而興起善¶
　　　　端之時也故其為詩如此(蝃蝀疾滛亂也相/䑕惡無禮也干旄)¶
　　　　(樂善/道也)盖所謂生於憂患死於安樂者小序之¶
　　　　言疑亦有所本云¶
載馳載驅(叶祛/尤反)歸唁(音/彦)衛侯驅馬悠悠言至於漕(叶祖/侯反)¶
大夫䟦(蒲末/反)渉我心則憂¶
　賦也載則也吊失國曰唁悠悠逺而未至之貌草行¶
　曰䟦水行曰渉○宣姜之女為許穆公夫人閔衛之¶
<pb:KR1c0030_WYG_005-21a>¶
　亡馳驅而歸將以唁衛侯於漕邑(輯錄朱子曰此詩/之作在定之方中)¶
　(之前則未知其為戴/公時歟文公時歟)未至而許之大夫有奔走䟦渉¶
　而來者夫人知其必將以不可歸之義來告故心以¶
　為憂也既而終不果歸乃作此詩以自言其意爾(輯/錄)¶
　(此詩輔氏所謂夫人傷宗國之亡既歸而許之大夫/乃追之于路而告之以不可歸之義觀夫人見其大)¶
　(夫之至亦知其必將以不可歸之義來告而心以為/憂則夫人之行亦故知其於義冇不可者矣特以惻)¶
　(怛之情有不能自已者此可/謂𤼵乎情止乎禮義者也)¶
○既不我嘉不能旋反視爾不臧我思不逺既不我嘉¶
<pb:KR1c0030_WYG_005-21b>¶
不能旋濟視爾不臧我思不閟¶
　賦也嘉臧皆善也逺猶忘也濟渡也自許歸衛必有¶
　所渡之水也閟閉也止也言思之不止也○言大夫¶
　既至而果不以我歸為善則我亦不能旋反而濟以¶
　至於衛矣雖視爾不以我為善然我之所思終不能¶
　自已也(輯錄許氏曰汝既不以我歸為嘉則信不能/旋反而濟視爾雖不以我為善然我之思則)¶
　(不逺也/不止也)¶
○陟彼阿丘言采其蝱(音盲叶/謨郎反)女子善懐亦各有行(叶/户)¶
<pb:KR1c0030_WYG_005-22a>¶
(郎/反)許人尤之衆穉(直吏/反)且狂¶
　賦也偏髙曰阿丘蝱貝母主療欎結之疾善懐多憂¶
　思也猶漢書云岸善崩也(輯錄溝洫志曰引洛/水至商顔下岸善崩)行道¶
　尤過也○又言以其既不適衛而思終不止也故其¶
　在塗或升髙以舒憂想之情或采蝱以療欎結之疾¶
　盖女子所以善懐者亦各有道而許國之衆人以為¶
　過則亦少不更事而狂妄之人爾許人守禮非穉且¶
　狂也但以其不知已情之切至而言若是爾然而卒¶
<pb:KR1c0030_WYG_005-22b>¶
　不敢違焉則亦豈真以為穉且狂哉¶
○我行其野芃芃(蒲紅/反)其麥(叶訖/力反)控(苦貢/反)于大邦誰因¶
誰極大夫君子無我有尤(叶于/其反)百爾所思(叶新/齎反)不如我¶
所之¶
　賦也芃芃麥盛長貌控持而告之也因如因魏莊子¶
　之因(輯錄左傳襄公四年無終子使孟樂如晋因魏/莊子納虎豹之皮以請和諸戎注云因緣也縁)¶
　(此而至/彼也)極至也大夫即䟦渉之大夫君子謂許國之¶
　衆人也○又言歸途在野而渉芃芃之麥又自傷許¶
<pb:KR1c0030_WYG_005-23a>¶
　國之小而力不能救故思欲為之控告于大邦而又¶
　未知其將何所因而何所至乎大夫君子無以我為¶
　有過雖爾所以處此百方然不如使我得自盡其心¶
　之為愈也(增釋許氏曰又設行野見麥之意且憂控/大國誰因誰極乎大夫君子無以我有過)¶
　(盖百爾所思不/如我之自往也)¶
　　　載馳四章二章章六句二章章八句(一章出而/在道之時)¶
　　　　(二章大夫追及之時三章旋反/在道之時四章歸而將至之時)¶
　　　　事見春秋傳(見閔公/二年)舊説此詩五章一章六¶
<pb:KR1c0030_WYG_005-23b>¶
　　　　句二章三章四句四章六句五章八句蘇氏¶
　　　　合二章三章以為一章按春秋傳叔孫豹賦¶
　　　　載馳之四章而取其控于大邦誰因誰極之¶
　　　　意(襄十/九年)與蘇説合今從之范氏曰先王制禮¶
　　　　父母没則不得歸寜者義也雖國㓕君死不¶
　　　　得往赴焉義重於亡故也(夫人之辭哀痛廹/切若不能以為心)¶
　　　　(也然使得歸衛亦何𥙷於㓕亡哉婦人之仁/先聖王之禮不待較而輕重可知馳驅已出)¶
　　　　(已犯義矣聞義而能自克不害其為賢也故/聖人取之如此輯錄朱子曰聖人列泉水於)¶
<pb:KR1c0030_WYG_005-24a>¶
　　　　(前所以著禮之經列載馳於後所以盡事之/變夫宗國覆㓕莫大之變顧以父母既終而)¶
　　　　(不得歸則事變之㣲於是可知矣然則許穆/夫人亦賢矣哉又曰宣姜生衛文公宋桓夫)¶
　　　　(人許穆夫人衛夀子以此觀之/則人生自有秉彛不係於氣類)¶
　　　　鄘國十篇二十九章百七十六句¶
　　　衛一之五¶
瞻彼淇奥(於六/反)緑竹猗猗(於宜反叶/於何反)有匪君子如切如¶
磋如琢如磨瑟兮僴(遐版/反)兮赫兮咺(况晚/反)兮有匪君子¶
終不可諼(况元反叶/况逺反)兮¶
<pb:KR1c0030_WYG_005-24b>¶
　興也淇水名奥隈(音/煨)也(輯録隈水曲爾雅/厓内為奥外為隈)緑色也淇¶
　上多竹漢世猶然所謂淇園之竹是也(輯錄漢志武/帝塞瓠子決)¶
　(河薪柴少乃下淇園之竹以為揵又㓂/恂𫝊伐淇園之竹為矢百餘萬揵音健)猗猗始生柔¶
　弱而美盛也匪斐通文章著見之貌也君子指武公¶
　也(輯錄孔氏曰武/公和僖侯子)治骨角者既切以刀斧而復磋以¶
　鑢鐋治玉石者既琢以槌鑿而復磨以沙石言其徳¶
　之脩飭有進而無已也(輯錄朱子曰切琢皆裁物使/成形質也瑳磨皆治物使其)¶
　(滑澤也切而復磋琢而復磨/言治之有叙而益致其精也)瑟矜莊貌僴威嚴貌咺¶
<pb:KR1c0030_WYG_005-25a>¶
　宣著貌諼忘也○衛人美武公之徳而以緑竹始生¶
　之美盛興其學問自脩之進益也(以始生之美盛有/進益之意故以為)¶
　(興/)大學傳曰如切如磋者道學也如琢如磨者自脩¶
　也(此進徳之事學問属知自脩属行知行二者並進/也輯錄朱子曰道言也學謂講習討論之事自脩)¶
　(者省察克治之功又曰既學而猶慮其未至則復講/習討論以求之猶治&KR0487;角者既切之而復磋之既脩)¶
　(而猶慮其未至則又省察克治以終之猶治玉石者/既琢之而復磨之問道學自脩此詩人美武公之本)¶
　(㫖邪曰武公大段是冇學問底人抑之/一詩義理精密詩中如此者甚不易)瑟兮僴兮者¶
　恂(音/峻)慄也赫兮咺兮者威儀也(輯錄朱子曰瑟嚴密/貌僴武毅貌赫咺宣)¶
<pb:KR1c0030_WYG_005-25b>¶
　(著盛大之貌恂慄戰懼也威可畏也儀可象也○恂/慄者敬之存於中也威儀者敬之見於外也皆以成)¶
　(徳氣象言而進徳/工夫亦可見矣)有斐君子終不可諼兮者道盛徳¶
　至善民之不能忘也(盛徳之感人心如此○大學於/止至善之𫝊引此詩又引之以)¶
　(釋此至善乃大學之成功聖賢之能事則武公之徳/固不可以淺近窺矣輯錄朱子曰盛徳至善盖人心)¶
　(之同然聖人亦先得之而其充盛宣著又如此是以/民皆仰之而不能忘也盛徳以身之所得而言也至)¶
　(善以理之所極而言也輔氏曰觀大學傳曾子所以/觧此詩首章後六句之説字義明白而㫖意詳備愈)¶
　(讀愈冇意味此方可謂之善説詩盖後之説詩者詳/於訓詁則或略泥於㫖意則或遺於訓詁惟曾子則)¶
　(於字義旨意兩皆極其至也○增釋許氏曰武公之/所以有徳全在切磋琢磨四字惟其工夫如此精密)¶
<pb:KR1c0030_WYG_005-26a>¶
　(故有瑟僴赫咺之效存於内者周故𤼵於外者著下/二句却就他人心上説謂此君子不可忘也又曰此)¶
　(章訓詁觧義皆不及大學詳明盖大學/朱子晚年之書讀此章者當從大學)¶
○瞻彼淇奥緑竹青青(子丁/反)有匪君子充耳琇瑩(音/營)㑹¶
(古外/反)弁如星瑟兮僴兮赫兮咺兮有匪君子終不可諼¶
兮¶
　興也青青堅剛茂盛之貌充耳瑱(音/殿)也琇瑩美石也¶
　天子玉瑱諸侯以石㑹縫(去/聲)也弁皮弁也以玉飾皮¶
　弁之縫中如星之明也(輯錄孔疏弁師注云㑹縫也/皮弁之縫中每貫結五采玉)¶
<pb:KR1c0030_WYG_005-26b>¶
　(十二以為飾謂之琪武公諸/侯則玉用三采而琪飾七也)○以竹之堅剛茂盛興¶
　其服飾而見其徳之稱也(堅剛茂盛亦有尊大威嚴/之意故以為興凡服飾之)¶
　(尊嚴可知○首章先言進徳後言成徳義兼首尾/此與下章専主成徳言故不及乎切磋琢磨也)¶
○瞻彼淇奥綠竹如簀(音責叶/側歴反)有匪君子如金如錫如¶
圭如璧寛兮綽兮猗(於綺/反)重(直恭/反)較(古岳/反)兮善戲謔兮¶
不為虐兮¶
　興也簀棧(潺上/聲)也(檀弓注棧/謂床第也)竹之宻比(去/聲)似之則盛¶
　之至也金錫言其鍜鍊之精純(鍜鍊已至於精純/則成功之極也)圭¶
<pb:KR1c0030_WYG_005-27a>¶
　璧言其生質之温潤(生質能全其温潤/則復其本然矣)寛宏裕也綽¶
　開大也猗嘆辭也重較卿士之車也(武公嘗入相為/王卿士故乗重)¶
　(較之/車)較兩輢上出軾者謂車兩傍也(輢音竒兩旁植/木也語見周禮)¶
　(輿人注疏云較重兩旁竪之者兩輢上出軾者以較/之兩頭皆置于輢上二木相附故據兩輢出軾而言)¶
　(也○周禮無重較單較之文訓詁謂植木之上出兩/横木在下者為軾上者為較謂之重較者軾上有較)¶
　(層出也此説重較稍明而與周禮略異姑存之輯錄/詩詁云車廣六尺六寸深四尺軾去輿髙三尺三寸)¶
　(較去軾又髙二尺二寸通髙五尺/五寸立則慿較應為敬則俯慿軾)善戲謔不為虐者¶
　言其樂易而有節也(輯錄程子曰言其樂易而以禮/中節不至於過是不為虐也)¶
<pb:KR1c0030_WYG_005-27b>¶
　○以竹之至盛興其徳之成就(至盛則無以加亦冇/成就之意故以為興)¶
　而又言其寛廣而自如(在輿而寛綽心/廣體胖是也)和易而中節¶
　也(戲謔而不為虐笑語/卒𫉬出言有章是也)盖寛綽無斂束之意戲謔非¶
　莊厲之時皆常情所忽而易致過差之地也然猶可¶
　觀而必有節焉則其動容周旋之間無適而非禮亦¶
　可見矣(前二章猶有主敬之功此則/無事矜持而皆出於自然也)禮曰張而不弛¶
　文武不能也弛而不張文武不為也一張一弛文武¶
　之道也此之謂也(語出雜記凡人斂束之時猶弓之/張舒緩之時猶弓之弛有徳之人)¶
<pb:KR1c0030_WYG_005-28a>¶
　(嚴而泰和而節自不倚於一偏也輯錄觧頥曰首章/以竹之美盛興其徳之進脩卒章以竹之至盛興其)¶
　(徳之成就合二章而並觀之所以能有鍜鍊之精純/者由其知行之並進也所以能全其生質之温潤者)¶
　(由其表裏之相符也寛廣者矜荘之反矜莊而又寛/廣則是寛而冇制也和易者威嚴之反威嚴而又和)¶
　(易則是嚴而能㤗也此所以為徳之成也/果能是則其謂之睿聖也亦可以無愧矣)¶
　　　淇奥三章章九句(一章言由進徳而成徳也二章/以成徳言也三章極言盛徳之)¶
　　　　(至/也)¶
　　　　按國語武公年九十冇五猶箴儆于國曰自¶
　　　　卿以下至于師長士(師長大/夫也)苟在朝者無謂¶
<pb:KR1c0030_WYG_005-28b>¶
　　　　我老耄而舎我必恪恭於朝以交戒我遂作¶
　　　　懿(懿當讀/為抑)戒之詩以自警而賔之初筵亦武¶
　　　　公悔過之作則其有文章而能聽規諫以禮¶
　　　　自防也可知矣衛之他君盖無足以及此者¶
　　　　故序以此詩為美武公而今從之也(有文章/於瑟僴)¶
　　　　(赫咺見之能聼規諫以禮自防切磋琢磨見/之○増釋許氏曰一章總言其講學自脩之)¶
　　　　(功敬徳容儀之盛二章止言正其衣冠則其/徳容自充盖至此徳成矣三章言守之於心)¶
　　　　(者貞剛如金錫施之於四體者温粹如圭璧/至於猗較則寛綽戲謔則不虐盖動作之間)¶
<pb:KR1c0030_WYG_005-29a>¶
　　　　(無所往而非/徳容之盛也)¶
考槃在澗(叶居/賢反)碩人之寛(叶區/權反)獨寐寤言永矢弗諼(况/元)¶
(反/)¶
　賦也考成也槃盤桓之意言成其隐處之室也陳氏¶
　曰考扣也槃器名盖扣之以節歌如鼓盆拊&KR0498;之為¶
　樂(音/洛)也二説未知孰是山夾水曰澗碩大寛廣永長¶
　矢誓諼忘也○詩人美賢者隐處澗谷之間而碩大¶
　寛廣無戚戚之意雖獨寐而寤言猶自誓其不忘此¶
<pb:KR1c0030_WYG_005-29b>¶
　樂也(輯錄嚴氏曰碩人之寛易所謂肥遯者也○増/釋許氏曰者槃在澗可謂幽僻碩徳之人居之)¶
　(則見其寛廣/之意如此)¶
○考槃在阿碩人之薖(苦禾/反)獨寐寤歌永矢弗過(古禾/反)¶
　賦也曲陵曰阿薖義未詳或云亦寛大之意也永矢¶
　弗過自誓所願不踰於此若將終身之意也(輯錄輔/氏曰寛)¶
　(大自樂若將終身焉/盖無入而不自得也)¶
○考槃在陸碩人之軸獨寐寤宿永矢弗告(姑沃/反)¶
　賦也髙平曰陸軸盤桓不行之意寤宿已覺而猶卧¶
<pb:KR1c0030_WYG_005-30a>¶
　也弗告者不以此樂告人也(素位而行遯世無悶/於考槃之詩見之)¶
　　　考槃三章章四句(一章其志堅二章其願足三/章其樂深輯錄觧頥曰賢者)¶
　　　　(隐處於澗谷之間始而曰弗諼謂其心之不/忘乎此也繼而曰弗過謂所願不踰於此也)¶
　　　　(終而曰弗告謂不/以此樂告人也)¶
碩人其頎(其機/反)衣(於既/反)錦褧(苦逈/反)衣齊侯之子衛侯之¶
妻東宫之妹邢侯之姨譚公維私(息夷/反)¶
　賦也碩人指莊姜也頎長貌褧襌(單/也)也錦衣而加褧¶
　焉為其文之太著也(輯錄朱子曰褧儀禮作景禮記/作絅古註以為禪衣所以襲錦)¶
<pb:KR1c0030_WYG_005-30b>¶
　(衣者沈存中謂褧與檾同是用檾麻織/布為之不知是否嚴氏曰褧以穀為之)東宫太子所¶
　居之宫齊太子得臣也繫太子言之者明與同母言¶
　所生之貴也女子後生曰妹妻之姊妹曰姨姊妹之¶
　夫曰私邢侯譚侯皆莊姜姊妹之夫互言之也(輯錄/蘇氏)¶
　(曰邢周公之/後謂近齊)諸侯之女嫁於諸侯則尊同故歴言之¶
　(輯錄通釋曰歴言此者以見莊姜之/姊妹與莊公之姻婭其尊皆同也)○莊姜事見&KR0385;¶
　風綠衣等篇春秋傳曰莊姜美而無子衛人為之賦¶
　碩人即謂此詩而其首章極稱其族類之貴以見其¶
<pb:KR1c0030_WYG_005-31a>¶
　為正嫡小君所宜親厚而重歎莊公之昏惑也(輯錄/孔氏)¶
　(曰其父母兄弟皆正大如此君何為不答之乎嚴氏/曰詩人不直言莊姜不見答之事但首章厯述其親)¶
　(族欲讀之者知其為莊姜則不見答/之事國人自知之不待察察言之矣)¶
○手如柔荑(徒兮/反)膚如凝脂領如蝤(似修/反)蠐(音/齊)齒如瓠¶
(户故/反)犀螓(音/秦)首蛾(我波/反)眉巧笑倩(七薦/反)兮美目盻(匹莧/反叶)¶
(匹見/反)兮¶
　賦也茅之始生曰荑言柔而白也凝脂脂寒而凝者¶
　亦言白也領頸也蝤蠐木蟲之白而長者(輯錄本草/郭璞注腐)¶
<pb:KR1c0030_WYG_005-31b>¶
　(木根下有/之瘦而白)瓠犀瓠中之子方正潔白而比次整齊也¶
　螓如蟬而小其額廣而方正(輯錄螓/蜻蜻)蛾蠶蛾也其眉¶
　細而長曲倩口輔之美也(輯錄孔氏曰服䖍云輔上/頷車也是牙外之皮膚頰)¶
　(下之别/名也)盻黒白分眀也○此章言其容貌之美猶前¶
　章之意也¶
○碩人敖敖(五毛/反)說(始稅/反)于農郊(叶音/髙)四牡有驕(起橋/反叶)¶
(音/髙)朱幩(符云/反)鑣鑣(表驕反/叶音褒)翟茀(音/弗)以朝(直遥反叶/直豪反)大夫¶
夙退無使君勞¶
<pb:KR1c0030_WYG_005-32a>¶
　賦也敖敖長貌說舎也農郊近郊也四牡車之四馬¶
　驕壯貌幩鑣飾也鑣者馬御外鐡人君以朱纒之也¶
　鑣鑣盛也(重言之則/見其為盛)翟翟車也夫人以翟羽飾車茀¶
　蔽也婦人之車前後設蔽(輯錄孔氏曰婦人不露見/車前後設幛謂之茀因以)¶
　(翟羽/為飾)夙早也玉藻曰君日出而視朝(輯錄鄭氏曰朝/内朝路寢門外)¶
　(之正/朝也)退適路寢聽政使人視大夫大夫退然後適小¶
　寢釋服(輯錄鄭氏曰小寢燕寢也陳氏曰視朝而見/羣臣所以通上下之情聽政而適路寢所以)¶
　(决可否之計釋/服釋朝服也)○此言莊姜自齊來嫁舎止近郊乗¶
<pb:KR1c0030_WYG_005-32b>¶
　是車馬之盛以入君之朝國人樂得以為莊公之配¶
　故謂諸大夫朝於君者宜早退無使君勞於政事不¶
　得與夫人相親而歎今之不然也¶
○河水洋洋北流活活(古濶反叶/户劣反)施罛(音/孤)濊濊(呼活反/叶許月)¶
(反/)鱣(陟連/反)鮪(于軌/反)𤼵𤼵(𥙷末反叶/方月反)葭(音/加)菼(他覽/反)掲掲(居/謂)¶
(反/)庻姜孽孽(魚竭/反)庻士有朅(欺列/反)¶
　賦也河在齊西衛東北流入海洋洋盛大貌活活流¶
　貌施設也罛魚&KR0328;也濊濊&KR0328;入水聲也(輯錄説文曰/濊礙流也)¶
<pb:KR1c0030_WYG_005-33a>¶
　鱣魚似龍黄色銳頭口在頷下背上腹下皆有甲大¶
　者千餘斤(輯錄孔氏曰鱣魚體有邪行甲無/鱗大者長二三丈江東呼為黄魚)鮪似鱣¶
　而小色青黒(輯錄孔氏曰陸璣云鮪頭小而尖似鐡/兠鍪口亦在頷下其甲可以摩薑大者)¶
　(不過七八尺一名駱肉/色味不如鱣也鍪音矛)𤼵𤼵盛貌菼薍(碩去/聲)也亦謂¶
　之荻掲掲長也庻姜謂姪姊孽孽盛飾也庻士謂媵¶
　臣朅武貌○言齊地廣饒而夫人之來士女佼好禮¶
　儀盛備如此亦首章之意也¶
　　　碩人四章章七句(一章言其族類之貴二章稱/其容貌之美三章言其嫁時)¶
<pb:KR1c0030_WYG_005-33b>¶
　　　　(車馬之盛四章言其嫁時所見地利之饒從/媵之美也哀傷悼惜皆在言外輯錄輔氏曰)¶
　　　　(觀&KR0385;風燕燕等篇則莊姜之徳行文章皆未/易及而此詩不之言何也朱子曰此但指其)¶
　　　　(人所易見者以刺荘公之昏惑而/不知耳荘姜之美則固不止此也)¶
氓之&KR0214;&KR0214;(尺之/反)抱布貿(莫豆/反)絲(叶新/齊反)匪來貿絲來即我¶
謀(叶謀/悲反)送子渉淇至于頓丘(叶祛/竒反)匪我愆期子無良媒¶
(叶謨/悲反)將(七羊/反)子無怒秋以為期¶
　賦也氓民也盖男子而不知其誰何之稱也(輯錄朱/子曰始)¶
　(見其來莫知其為誰何也既與/之謀則爾汝之矣此言之序也)&KR0214;&KR0214;無知之貌盖怨¶
<pb:KR1c0030_WYG_005-34a>¶
　而鄙之也布幣(輯錄幣者/布帛之名)貿買也貿絲盖初夏之時¶
　也頓丘地名(輯錄嚴氏曰在朝歌之東漢志陳郡有/頓丘縣師古云以丘為縣也丘一成為)¶
　(頓丘謂一/頓而成也)愆過也將願也請也○此淫婦為人所棄¶
　而自叙其事以道其悔恨之意夫既與之謀而不遂¶
　徃又責所無以難其事再為之約以堅其志此其計¶
　亦狡矣以御&KR0214;&KR0214;之氓宜其有餘而不免於見棄盖¶
　一失其身人所賤惡始雖以欲而迷後必以時而悟¶
　是以無徃而不困耳(穢惡之人雖/奸無益也)士君子立身一敗¶
<pb:KR1c0030_WYG_005-34b>¶
　而萬事瓦裂者何以異此可不戒哉(朱子又推之以/戒士君子盖廣)¶
　(說詩之/法也)¶
○乗彼垝(俱毁/反)垣(音/袁)以望復關(叶圭/貟反)不見復關泣涕漣¶
漣(音/連)既見復闗載笑載言爾卜爾筮體無咎言以爾車¶
來以我賄(呼罪/反)遷¶
　賦也垝毁垣墻也復闗男子之所居也不敢顯言其¶
　人故託言之耳龜曰卜蓍曰筮體兆卦之體也(輯錄/蓍音)¶
　(尸蒿屬龜莢𫝊曰天下和平王道得而/蓍莖長丈生滿百莖下必有靈龜守之)賄財遷徙也¶
<pb:KR1c0030_WYG_005-35a>¶
　○與之期矣故及期而乗垝垣以望之既見之矣於¶
　是問其卜筮所得卦兆之體若無凶咎之言(輯錄輔/氏曰此)¶
　(章可見古人之尚卜筮然使其知易為君/子謀不為小人謀則亦不敢求之筮矣)則以爾之¶
　車來迎當以我之賄徃遷也(已上二章皆述其初奔/時事以起怨悔之端)¶
○桑之未落其葉沃若于(音吁/下同)嗟鳩兮無食桑葚(音甚/叶知)¶
(林/反)于嗟女兮無與士耽(叶持/林反)士之耽兮猶可說也女之¶
耽兮不可說也¶
　比而興也沃若潤澤貌鳩鶻(音/骨)鳩也似山雀而小短¶
<pb:KR1c0030_WYG_005-35b>¶
　尾青黒色多聲(輯錄嚴氏曰即荘子所謂鳶鳩也郭/璞云似山鵲呼為鶻鵃音骨嘲本草)¶
　(曰鶻鵃尾短/黄色多聲)葚桑實也鳩食葚多則致醉耽相樂也¶
　說觧也○言桑之潤澤以比已之容色光麗然又念¶
　其不可恃此而從(音/縱)欲忘反故遂戒鳩無食桑葚以¶
　興下句戒女無與士耽也(鳩食葚則醉女悦士則醜/皆可戒者也此以欲不可)¶
　(縱之意而為興/輯錄耽溺好也)士猶可說而女不可說者婦人被棄¶
　之後深自愧悔之辭主言婦人無外事唯以貞信為¶
　節一失其正則餘無足觀爾不可便謂士之耽惑實¶
<pb:KR1c0030_WYG_005-36a>¶
　無所妨也(此亦推廣言之此章悔也輯錄通釋曰集/𫝊所謂主言者盖以此婦立言之意専主)¶
　(於言婦人不可一失其節故以辭意抑揚重於女而/輕於男亦非男有可耽之理而無所妨玩詩文猶之)¶
　(一字意亦可見讀者/當不失性情之正也)¶
○桑之落矣其黄而隕(叶于/貧反)自我徂爾三嵗食貧淇水¶
湯湯(音/傷)漸(子㢘/反)車帷裳女也不爽(叶師/莊反)士貳其行(下孟/反叶)¶
(户郎/反)士也罔極二三其徳¶
　比也隕落徂往也湯湯水盛貌漸漬也帷裳車飾亦¶
　名童容婦人之車則有之(輯錄孔氏曰以帷障車之/傍如裳以為容飾故謂童)¶
<pb:KR1c0030_WYG_005-36b>¶
　(容/)爽差極至也○言桑之黄落以比已之容色凋謝¶
　遂言自我往之爾家而值爾之貧於是見棄復乗車¶
　而度水以歸復自言其過不在此而在彼也(此章怨/也輯錄)¶
　(輔氏曰女也不爽此但言其誓約之言不差耳豈不/悔其初之失哉雖云曲不在已殊不知始既如此則)¶
　(其終固宜然也詩緝曰士貳其行士心無/極不可測知由其徳二三不専於一故也)¶
○三嵗為婦靡室勞矣夙興夜寐靡有朝(叶直/豪反)矣言既¶
遂矣至于暴矣兄弟不知咥(許意/反)其笑(叶音/燥)矣静言思¶
之躬自悼矣¶
<pb:KR1c0030_WYG_005-37a>¶
　賦也靡不夙早興起也咥笑貌○言我三嵗為婦盡¶
　心竭力不以室家之務為勞早起夜卧無有朝旦之¶
　暇與爾始相謀約之言既遂而爾遽以暴戾加我兄¶
　弟見我之歸不知其然但咥然其笑而已盖淫奔從¶
　人不為兄弟所齒故其見棄而歸亦不為兄弟所恤¶
　理固有必然者亦何所歸咎哉但有痛悼而已(此章/怨而)¶
　(思/也)¶
○及爾偕老老使我怨淇則有岸(叶魚/戰反)隰則有泮(音畔/叶四)¶
<pb:KR1c0030_WYG_005-37b>¶
(見/反)總角之宴言笑宴宴(叶伊/佃反)信誓旦旦(叶得/絹反)不思其反¶
(叶孚/絇反)反是不思(叶新/齎反)亦已焉哉(叶將/黎反)¶
　賦而興也及與也泮涯也髙下之判也總角女子未¶
　許嫁則未笄但結髪為飾也(孔氏曰但結/其髪為兩角)晏晏和柔¶
　也旦旦明也○言我與汝本期偕老不知老而見棄¶
　如此徒使我怨也(輯錄前章以桑之意怨嘆比其色/之哀此章言老使我怨而又言總)¶
　(角之宴則與三嵗食貧三嵗為婦若可疑者故詩緝/謂未笄為氓之婦三年便見棄不應便老也通釋曰)¶
　(三嵗者但言其在夫/家貧勞之嵗月耳)淇則有岸矣隰則有泮矣而我¶
<pb:KR1c0030_WYG_005-38a>¶
　總角之時與爾宴樂言笑成此信誓曽不思其反復¶
　以至於此也此則興也(地有限止而可見事有終窮/而不思此反其意以為興也)¶
　(反字正與岸泮/二字語相應)既不思其反復而至此矣則亦如之¶
　何哉亦已而已矣傳曰思其終也思其復也思其反¶
　之謂也(縱欲敗禮失身從人此豈永終知敝之謂哉/人窮反本此章可見此章悔也輯錄襄公二)¶
　(十五年注曰思使終/可成思其可復行也)¶
　　　氓六章章十句(一章約奔二章遂奔三章悔奔/四章旋反在道而怨之深五章)¶
　　　　(被棄歸宗而怨與悔俱甚六章思其始奔而/悔無及也輯錄劉執中曰夫婦者五品之木)¶
<pb:KR1c0030_WYG_005-38b>¶
　　　　(匹配雖自於人謀義理實根於天地順其道/者足以安於其位逆其理者無以保於其生)¶
　　　　(盖肇有人倫以來未有違理犯義終其身而/弗悔者此氓詩之所由作也通釋曰此詩及)¶
　　　　(&KR0385;谷風皆棄婦所作故其辭意多同桑之黄/隕即涇濁之色也食貧靡勞即方舟泳游之)¶
　　　　(苦也至於暴矣即有洸有潰之意也偕老而/使我怨即既生育而比予于毒也然則宴爾)¶
　　　　(新昏以我御窮則其過今在於夫女之耽兮/不可說也則其過昔在於已今之過在夫故)¶
　　　　(可責其不念昔者之來塈昔之過在已故終/於自悔昔者之不思其反此詩自悔之深固)¶
　　　　(不得如谷風歸怨/之深也塈音戲)¶
籊籊(他歴/反)竹竿以釣于淇豈不爾思逺莫致之¶
<pb:KR1c0030_WYG_005-39a>¶
　賦也籊籊長而殺(去/聲)也(輯錄殺衰小之也謂釣竿長/而根大其末漸漸而衰小)¶
　竹衛物淇衛地也○衛女嫁於諸侯思歸寜而不可¶
　得故作此詩言思以竹竿釣于淇水而逺不可至也¶
　(輯錄輔氏曰豈不爾思者言固不能不思也逺/莫致之者以義有不可故託以逺而不能致耳)¶
○泉源在左淇水在右(叶羽/軌反)女子有行逺(于萬/反)父母兄¶
弟(叶滿/彼反)¶
　賦也泉源即百泉也在衛之西北而東南流入淇故¶
　曰在左淇在衛之西南而東流與泉源合故曰在右¶
<pb:KR1c0030_WYG_005-39b>¶
　(增釋鄱陽張氏曰泉水即衛州共城之百泉淇/水出相州林慮縣東流泉水自西北來洼之)○思¶
　二水之在衛而自歎其不如也(輯錄輔氏曰女子有/行逺父母兄弟安之)¶
　(之/辭)¶
○淇水在右泉源在左巧笑之瑳(七可/反)佩玉之儺(乃可/反)¶
　賦也瑳鮮白色笑而見齒其色瑳然猶所謂粲然皆¶
　笑也(增釋榖梁𫝊軍人粲然皆笑/粲明也笑而露其齒白也)儺行有度也○承¶
　上章言二水在衛而自恨其不得笑語遊戲於其間¶
　也¶
<pb:KR1c0030_WYG_005-40a>¶
○淇水滺滺(音/由)檜楫松舟駕言出遊以寫我憂¶
　賦也滺滺流貌檜木名似柏(輯錄毛氏曰檜柏華松/身孔氏曰禹貢栝栢注)¶
　(柏葉松身曰/栝與此一也)楫所以行舟也○與泉水之卒章同意¶
　　　竹竿四章章四句(一章歸而亂辭以决之二章/思歸而以正義决之三章四)¶
　　　　(章則思不能忘而義若不能决也然則所以/自處者有道矣○竹竿泉水載馳三詩為一)¶
　　　　(類載馳之詩其情廹此與泉水其詞緩勢不/同也然載馳馳驅而出矣聞大夫之言而後)¶
　　　　(反泉水亦與諸姬伯姊謀而後知義理之必/然而無疑此則斷之以心不待謀而後决告)¶
　　　　(而後知比之泉水/載馳尤為賢也)¶
<pb:KR1c0030_WYG_005-40b>¶
芄(音/丸)蘭之支童子佩觽(許規/反)雖則佩觽能不我知容兮¶
遂兮垂𢃄悸(其季/反)兮¶
　興也芄蘭草一名蘿摩蔓生斷之有白汁可啖(音/淡)支¶
　枝同觽錐也以象骨為之所以觧結成人之佩非童¶
　子之飾也(此詩不知所謂則其起興之意難曉若以/為刺童孺無能則義有可推盖芄蘭柔弱)¶
　(而枝葉長蔓本不稱末故以興童穉/無能而服飾美盛人不稱其服也)知猶智也言其¶
　才能不足以知於我也容遂舒緩放肆之貌悸𢃄下¶
　垂之貌¶
<pb:KR1c0030_WYG_005-41a>¶
○芄蘭之葉童子佩韘(失渉/反)雖則佩韘能不我甲(叶占/恊反)¶
容兮遂兮垂𢃄悸兮¶
　興也韘决也以象骨為之著(音/斫)右手大指所以鈎弦¶
　闓體(闓即開字/體弓體也)鄭氏曰沓(冐/也)也即大射所謂朱極三¶
　是也以朱韋為之用以彄(音/摳)沓右手食指將(去/聲)指無¶
　名指也(朱韋皮之染赤色者也以朱韋為之故名朱/極彄沓者包之也包三指所以遂弦輯錄鄭)¶
　(氏曰極猶放也所以韜指利放/弦也三者食指將指無名指)甲長也言其才能不¶
　足以長於我也(射者男子之事尤非童孺所/能者才能甚不稱其佩服也)¶
<pb:KR1c0030_WYG_005-41b>¶
　　　芄蘭二章章六句(佩觽已不稱/佩韘尤不稱)¶
　　　　此詩不知所謂不敢强&KR0281;(輔氏曰此亦必刺/在其位者童孺無)¶
　　　　(能惟儀容之可觀耳然未知其誰何也○增/釋許氏曰芃蘭柔弱之草其枝葉不足取以)¶
　　　　(興童孺無才智不足尚故雖服成人之佩而/智不足以知我才不足以長我且猶不能自)¶
　　　　(省而舒緩放肆垂𢃄悸然以自得盖其徳不/稱於服飾故為人指議如此其必有所託而)¶
　　　　(言也盖朱子謂不/可强觧姑存于此)¶
誰謂河廣一葦杭(户郎/反)之誰謂宋逺跂(丘䜴/反)予望之¶
　賦也葦蒹葭之屬杭度也衛在河北宋在河南(衛㓕/於狄)¶
<pb:KR1c0030_WYG_005-42a>¶
　(桓公迎其遺民渡河而南襄公即位則衛國在河南/矣此恐當作興體不必以渡河為說也輯錄左傳閔)¶
　(公二年冬桓公逆衛立戴公卒立文公僖公元年即河/文公之元年至二十五年文公卒成公立是時衛在)¶
　(南十/年矣)○宣姜之女為宋桓公夫人生襄公而出歸于¶
　衛襄公即位夫人思之而義不可徃盖嗣君承父之¶
　重與祖為體(祖孫昭穆同故以祖為體/輯錄孔疏體上有一字)母出與廟絶¶
　不可以私反(不得供祭祀則與廟/絶而義不可反矣)故作此詩言誰謂¶
　河廣乎但以一葦加之則可以渡矣誰謂宋國逺乎¶
　但一跂足而望則可以見矣(輯錄嚴氏曰跂舉/踵也脚根不著地)明非¶
<pb:KR1c0030_WYG_005-42b>¶
　宋逺而不可至也乃義不可而不得徃耳¶
○誰謂河廣曽不容刀誰謂宋逺曽不崇朝¶
　賦也小船曰刀不容刀言小也崇終也行不終朝而¶
　至言近也(輯錄嚴氏曰刀&KR0657;古字通用輔氏曰但言/非河之廣而不可渡非宋之逺而不可至)¶
　(以極其情思焉而終不明言其義之不得往也/此意最可玩范氏以為知禮而畏義者得之矣)¶
　　　河廣二章章四句(既量於目力知其近/又量於足力知其近)¶
　　　　范氏曰夫人之不徃義也天下豈有無母之¶
　　　　人歟有千乗之國而不得飬其母則人之不¶
<pb:KR1c0030_WYG_005-43a>¶
　　　　幸也為襄公者將若之何生則致其孝没則¶
　　　　盡其禮而已(吕氏曰説苑載襄公為太子請/於桓公立目夷公問何故對曰)¶
　　　　(臣之舅在衛愛臣若終立則不可往矣襄公/欲見母也而曰見舅盖恐傷其父之志也母)¶
　　　　(之慈子之孝皆止於善而不敢過焉不幸而/處母子之變者可以觀矣東匯陳氏曰禮為)¶
　　　　(出母期而為父後者無服心䘮而已愚謂如/此則襄公之於其母生不可見死不可為服)¶
　　　　(矣死以心䘮為禮而生其孝未之/詳也豈惟終身永慕以志養志乎)衛有婦人¶
　　　　之詩自共姜至於襄公之母六人焉(輯錄衛/有婦人)¶
　　　　(之詩六人皆止於禮義謂共姜莊姜也許穆/夫人也宋桓夫人也泉水之女也竹竿之女)¶
<pb:KR1c0030_WYG_005-43b>¶
　　　　(也/)皆止於禮義而不敢過也夫以衛之政¶
　　　　教淫僻風俗傷敗然而女子乃有知禮而¶
　　　　畏義如此者則以先王之化猶有存焉故¶
　　　　也(輯錄輔氏曰范氏為襄公處者得其義/矣所謂先王之化猶有存焉即大序所)¶
　　　　(謂止乎禮義先王之澤也必如此等詩方/可當之&KR0281;頥曰母出固與廟絶而母之與)¶
　　　　(子初無絶道也母之轍雖不可以私返而/子之使則未嘗不可以私往也歳時問安)¶
　　　　(之使交錯於道路而一草一木之㣲必先/以奉乎親焉則子之心可以無愧而母之)¶
　　　　(心亦可以/少慰矣)¶
<pb:KR1c0030_WYG_005-44a>¶
伯兮朅(丘列/反)兮邦之桀兮伯也執殳(市朱/反)為(去/聲)王前驅¶
　賦也伯婦人目其夫之字也朅武貌桀才過人也殳¶
　長丈二而無刃(輯錄說文殳積竹為之冬官廬人殳/長尋有四尺即丈二尺&KR0795;兵同强殳)¶
　(無刃可&KR0795;打人故謂之&KR0795;/兵同强上下同堅勁也)○婦人以夫乆從征役而¶
　作是詩言其君子之才之美如是今方執殳而為王¶
　前驅也(此以侯國之人供天子之役也才美/如此而執殳前驅則用之非其義矣)¶
○自伯之東首如飛蓬豈無膏沐誰適(都歴/反)為容¶
　賦也蓬草名其華如栁絮聚而飛如亂髪也膏所以¶
<pb:KR1c0030_WYG_005-44b>¶
　澤髪者沐滌首去垢也適主也○言我髪亂如此非¶
　無膏沐可以為容所以不為者君子行役無所主而¶
　為之故也傳曰女為說已容(輯錄晉豫讓云士為知/己者死女為說已者容)¶
　(輔氏曰此其真情也吕氏曰膏所以膏首面沐盖潘/也左傳遺之潘沐潘音番米瀾也内則潘浙米汁也)¶
○其雨其雨杲杲(古老/反)出日願言思伯甘心首疾¶
　比也其者冀其將然之詞○冀其將雨而杲然日出¶
　以比望其君子之歸而不歸也是以不堪憂思之苦¶
　而寜甘心於首疾也(憂思之苦本不能堪而令人首/疾也但我則思而又思寜甘心)¶
<pb:KR1c0030_WYG_005-45a>¶
　(首疾而不辭耳此章/辭意當與下章例之)¶
○焉(於䖍/反)得諼(况𡊮/反)草言樹之背(音/佩)願言思伯使我心¶
痗(呼内/反)¶
　賦也諼忘也諼草合歡食之令人忘憂者(輯錄本草/注曰一名)¶
　(鹿葱其花名宜男懐胎婦人佩其花/生男也萱草味甘令人好歡樂忘憂)背北堂也(輯錄/孔氏)¶
　(曰房室所居之地總謂之堂房半以北為北堂房/半以南為南堂通釋曰北堂背南向北故為之背)痗¶
　病也○言焉得忘憂之草樹之北堂以忘吾憂乎(輯/錄)¶
　(朱子曰北堂盖古/之植花草之處)然終不忍忘也是以寜不求此草¶
<pb:KR1c0030_WYG_005-45b>¶
　而但願言思伯雖至於心痗而不辭耳(寜使心疾而/伯不可忘也)¶
　心痗則其病益深非特首疾而已也¶
　　　伯兮四章章四句(一章憫夫之才二章明已之/志三章四章則極其憂思之)¶
　　　　(苦而/言也)¶
　　　　范氏曰居而相離則思期而不至則憂此人¶
　　　　之情也文王之遣戍役(采&KR0340;出車杖杜之詩/是也此用古注故以)¶
　　　　(為文王/時作)周公之勞歸士(東山/之詩)皆叙其室家之¶
　　　　情男女之思以閔之故其民恱而忘死聖人¶
<pb:KR1c0030_WYG_005-46a>¶
　　　　能通天下之志是以能成天下之務兵者毒¶
　　　　民於死者也孤人之子寡人之妻(殺人之父/則孤人子)¶
　　　　(殺人之夫/則寡人妻)傷天地之和召水旱之災故聖王¶
　　　　重之如不得已而行則告以歸期念其勤勞¶
　　　　哀傷慘怛不啻在已是以治世之詩則言其¶
　　　　君上閔恤之情亂世之詩則錄其室家怨思¶
　　　　之苦以為人情不出乎此也(輯錄輔氏曰范/氏之說誠足以)¶
　　　　(詔萬世人君而知此義則知謹重於用兵矣/至所謂治世之詩則述其君上閔恤之情亂)¶
<pb:KR1c0030_WYG_005-46b>¶
　　　　(世之詩則錄其室家怨思之苦以為人情不/出乎此者又深得聖人錄詩之意李氏曰古)¶
　　　　(者師出不逾時所以重民力也春秋時用兵/多矣未有書師還者獨於荘公八年書之以)¶
　　　　(見逾時不返也然采&KR0340;之役逾年而歸東山/之師三年而至詩人乃美之者盖用之得其)¶
　　　　(道則民無怨懟之心不得其/道則逾時之乆而人怨矣)¶
有狐綏綏在彼淇梁心之憂矣之子無裳¶
　比也狐者妖媚之獸綏綏獨行求匹之貌(淫奔之詩/每以狐比)¶
　(齊之南山亦是類也輯錄嚴氏曰狐性&KR0075;又多疑/綏綏然獨行而遲疑有求匹之意喻無妻之人也)石¶
　絶水曰梁(人於淺水以石/障水而取魚也)在梁則可以裳矣○國亂¶
<pb:KR1c0030_WYG_005-47a>¶
　民散䘮其妃(配/同)耦有寡婦見鰥夫而欲嫁之故託言¶
　有狐獨行而憂其無裳也(濟未及梁未可裳也既/及梁矣則可以裳矣)¶
○有狐綏綏在彼淇厲心之憂矣之子無𢃄(叶丁/計反)¶
　比也厲深水可渉處也𢃄所以申束衣也(申重也衣/已束矣又)¶
　(用𢃄以束之也○增釋鄱陽張氏曰凡𢃄有二革𢃄/加裳上所以懸佩大𢃄加衣上所以束衣而為禮也)¶
　在厲則可以𢃄矣(水自𢃄已上曰厲必脱去其𢃄/而渡之既厲矣則可以束𢃄矣)¶
○有狐綏綏在彼淇側心之憂矣之子無服(叶蒲/北反)¶
　比也濟乎水則可以服矣(梁與厲皆淇側也裳與𢃄/皆所服者也此兼上兩章)¶
<pb:KR1c0030_WYG_005-47b>¶
　(之/意)¶
　　　有狐三章章四句(著裳然後加𢃄故用裳與𢃄/為先後而又言服以兼之)¶
投我以木𤓰(叶攻/乎反)報之以瓊琚(音/居)匪報也永以為好(呼/報)¶
(反/)也¶
　比也木𤓰楙(音/荗)木也實如小𤓰酢可食(輯錄本草曰/木狀如柰花)¶
　(生於春末深紅色其實大者如𤓰小者如拳爾雅謂/之楙徐氏曰𤓰有𤓰瓞桃有羊桃李有雀李此皆枝)¶
　(蔓也故言木𤓰木/桃木李以别之也)瓊玉之美者琚佩玉名(輯錄羅氏/曰琚處佩)¶
　(之中所以貫蠙珠而上繫/於珩下維璜衝牙者也)○言人有贈我以㣲物我¶
<pb:KR1c0030_WYG_005-48a>¶
　當報之以重寳而猶未足以為報也但欲其長以為¶
　好而不忘耳疑亦男女相贈答之詞如静女之類(增/釋)¶
　(許氏曰此雖男女贈答之辭然推而充之亦足以為/法盖彼施者雖輕我報者當重不以彼已相較而效)¶
　(之此厚之道也而猶曰匪/報盖如此則可永其好也)¶
○投我以木桃報之以瓊瑶匪報也永以為好也¶
　比也瑤美玉也¶
○投我以木李報之以瓊玖(音乆叶/舉里反)匪報也永以為好¶
也¶
<pb:KR1c0030_WYG_005-48b>¶
　比也&KR0380;亦玉名也(輯錄說文曰&KR0380;玉黒色孔氏曰丘/中有麻傳云&KR0380;石次玉者是&KR0380;非)¶
　(全玉/也)¶
　　　木𤓰三章章四句(反覆/咏嘆)¶
　　　　衛國十篇三十四章二百三句¶
　　　　　張子曰衛國地濵大河其地土薄故其人¶
　　　　　氣輕浮其地平下故其人質柔弱其地肥¶
　　　　　饒不費耕耨故其人心怠惰其人情性如¶
　　　　　此則其聲音亦淫靡故聞其樂使人懈慢¶
<pb:KR1c0030_WYG_005-49a>¶
　　　　　而有邪僻之心也鄭詩放此(衛多君子於/詩可見如淇)¶
　　　　　(澳之武公固非諸國所冇而文公興衛亦/卓卓可稱者其餘如凱風之孝子北門之)¶
　　　　　(忠臣北風之智者干旄之賢大夫簡兮之/賢伶官考槃之隐君子豈不特然於變風)¶
　　　　　(時其次則乗舟之争死者亦有可憫之一/節又如賢婦人六人則莊姜共姜許穆宋)¶
　　　　　(桓夫人泉水竹竿之女也若燕燕之能淑/慎伯兮之守専一雄雉之知徳行谷風被)¶
　　　　　(棄而冇同死之徳音又在六婦人以外然/則衛不特多君子而已亦可謂多賢婦人)¶
　　　　　(矣/)¶
　¶
<pb:KR1c0030_WYG_005-49b>¶
　¶
　¶
　¶
　¶
　¶
　¶
　¶
　詩經疏義㑹通卷三¶
