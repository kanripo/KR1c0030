# -*- mode: mandoku-view; -*-
#+TITLE: 詩經疏義會通
#+DATE: 2015-08-24 22:05:26.140519
#+PROPERTY: ID KR1c0030
#+PROPERTY: BASEEDITION WYG    
#+PROPERTY: JUAN 卷十三
<pb:KR1c0030_WYG_015-1a>¶
欽定四庫全書¶
　詩經疏義㑹通卷十三　　元　朱公遷　撰¶
　　　北山之什二之六¶
陟彼北山言采其杞偕偕士子(叶奨/里反)朝夕從事(叶上/止反)王¶
事靡盬憂我父母(叶滿/彼反)¶
　賦也偕偕強壯貌士子詩人自謂也○大夫行役而¶
　作此詩自言陟北山而采祀以食者皆强壯之人而¶
　朝夕從事者也蓋以王事不可以不勤是以貽我父¶
<pb:KR1c0030_WYG_015-1b>¶
　母之憂耳(輯録謝氏曰言王事不可以不堅固也/子以王事為憂父母以子之勤勞為憂)¶
○溥(音/普)天之下(叶後/五反)莫非王土率土之濵莫非王臣大¶
夫不均我從事獨賢(叶下/珍反)¶
　賦也溥大率循濵涯也(輯録疏九州海環之/濵是四畔近水之處)○言土¶
　之廣臣之衆而王不均平使我從事獨勞也(輯録雙/峰饒氏)¶
　(曰無才者多逸有才者多勞以其能任事故也言凡/為王臣者皆當任王事何獨使我為賢而勞之乎)¶
　不斥王而曰大夫(大夫行役而怨大夫不均蓋天子/之大夫非一人也此則指夫執政)¶
　(者而/言)不言獨勞而曰獨賢詩人之忠厚如此¶
<pb:KR1c0030_WYG_015-2a>¶
○四牡彭彭(叶鋪/郎反)王事傍傍(布彭反叶/布光反)嘉我未老鮮(息/淺)¶
(反/)我方將旅力方剛經營四方¶
　賦也彭彭然不得息也傍傍然不得已也嘉善鮮少¶
　也以為少而難得也將壯也旅與膂同(輯録旅力方/剛言其健也)¶
　○言王之所以使我者善我之未老而方壯旅力可¶
　以經營四方耳(輯録謝氏曰經經畫營營造如人作/室曰經之營之言區畫造作四方之)¶
　(事/也)猶上章之言獨賢也¶
○或燕燕居息或盡瘁事國(叶越/逼反)或息偃在床或不已¶
<pb:KR1c0030_WYG_015-2b>¶
于行(叶戸/郎反)¶
　賦也燕燕安息貌瘁(徂醉/反)病已止也○言役使之不¶
　均也下章放此(輯録輔氏曰此章而下則方言其不/均之實然亦不過以其勞逸者對言)¶
　(之使上之人自察耳但言之重辭之複則/其望於上者亦切矣詩可以怨謂此類也)¶
○或不知叫號(戸刀/反)或慘慘(七感/反)劬勞或栖(音/西)遲偃仰¶
或王事鞅(於兩/反)掌¶
　賦也不知叫號深居安逸不聞人聲也鞅掌失容也¶
　言事煩勞不暇為儀容也(増釋鞅掌煩/勞失容之状)¶
<pb:KR1c0030_WYG_015-3a>¶
○或湛(都南/反)樂飲酒或慘慘畏咎(巨九/反)或出入風(音/諷)議¶
(叶魚/覊反)或靡事不為¶
　賦也咎猶罪過也出入風議言親信而從(七恭/反)容也¶
　　北山六章三章章六句三章章四句(一章勞苦而/思其親二章)¶
　　　(三章勞苦而怨其上四章以後極言勞逸不均/而深怨之也輯録胡庭芳曰補傳云大東言賦)¶
　　　(之不均北山/言役之不均)¶
無將大車祗(音/支)自塵兮無思百憂祗自疧(劉氏曰當作/疧與痻同眉)¶
(貧/反)兮¶
<pb:KR1c0030_WYG_015-3b>¶
　興也將扶進也大車平地任載之車駕牛者也祗適¶
　疧(釋文都/禮反)病也○此亦行役勞苦而憂思者之作言¶
　將大車則塵汚之思百憂則病及之也(此皆言之可/戒者故因行)¶
　(役所見而用語相呼為興輯録輔氏曰夫行役者進/而有王事之期程惟恐其有不期之悔退而冇家事)¶
　(之多端唯恐其有意外之虞所可憂者固不一而足/也故曰百憂戒之以無思者言姑置之勿以為念可)¶
　(也不然適所以/自病而已矣)¶
○無將大車維塵㝠㝠(叶莫/逈反)無思百憂不出于熲(古逈/反)¶
　興也㝠㝠昏晦也熲與耿同小明也在憂中耿耿然¶
<pb:KR1c0030_WYG_015-4a>¶
　不能出也(人心冇憂/則拘而迫)¶
○無將大車維塵雝(於勇於/容二反)兮無思百憂祗自重(直勇/直龍)¶
(二/反)兮¶
　興也雝猶蔽也重猶累也¶
　　無將大車三章章四句(憂傷之意/反覆道之)¶
明明上天照臨下土我征徂西至于艽(音/求)野(叶上/與反)二月¶
初吉載離寒暑心之憂矣其毒大(音/泰)苦念彼共(音恭下/章並同)¶
人涕零如雨豈不懐歸畏此罪罟(音/古)¶
<pb:KR1c0030_WYG_015-4b>¶
　賦也征行徂往也艽野地名蓋荒逺之地也二月亦¶
　以夏正數(色主/反)之建卯月也初吉朔日也(輯録疏君/子舉事尚)¶
　(早故以/朔為吉)毒言心中如有藥毒也(輯録謝氏曰載再也/離厯也曰憂曰毒而)¶
　(又曰大苦其情/有犬不堪者矣)共人僚友之處者也懐思罟網也○¶
　大夫以二月西征至于嵗暮而未得歸故呼天而訴¶
　之復念其僚友之處者且自言其畏罪而不敢歸也¶
　(輯録輔氏曰言其渉行之逺厯時之久故其心之憂/如中藥之毒而甚苦也則僚友之處者亦豈有樂事)¶
　(哉此所以思之而涕零如雨又自言我亦豈不懐歸/而相與共事哉正以畏不測之罪而不敢歸爾罪罟)¶
<pb:KR1c0030_WYG_015-5a>¶
　(言其以罪而加人如網罟之取物而物冇不及知者/也不言思其室家而欲歸乃言思其僚友者善為辭)¶
　(也然室家之思/固亦在其中)¶
○昔我往矣日月方除(直慮/反)曷云其還嵗聿云莫(音/慕)念¶
我獨兮我事孔庶心之憂矣憚(丁佐/反)我不暇(叶胡/故反)念彼¶
共人睠睠(音/眷)懐顧豈不懐歸畏此譴怒¶
　賦也除除舊生新也謂二月初吉也庶衆憚勞也睠¶
　睠勤厚之意譴(詰戰/反)怒罪責也○言昔以是時往今¶
　未知何時可還而嵗已莫矣蓋身獨而事衆是以勤¶
<pb:KR1c0030_WYG_015-5b>¶
　勞而不暇也(輯録輔氏曰睠睠懐顧言已之於僚友/勤厚睠睠然懐思而顧念之也譴怒則)¶
　(明言其罪/責之及耳)¶
○昔我往矣日月方奥(於六/反)曷云其還政事愈蹙(子六/反)¶
嵗聿云莫采蕭穫菽心之憂矣自詒伊戚(叶子/六反)念彼共¶
人興言出宿豈不懐歸畏此反覆(芳福/反)¶
　賦也奥暖(輯録疏即春温/亦謂二月也)蹙急詒遺(丁季/反)戚憂興起¶
　也反覆傾側無常之意也○言以政事愈急是以至¶
　此嵗暮而猶不得歸(輯録輔氏曰采蕭穫/菽則嵗莫之事也)又自咎其¶
<pb:KR1c0030_WYG_015-6a>¶
　不能見幾逺去而自遺此憂至於不能安寢而出宿¶
　於外也¶
○嗟爾君子無恒安處靖共爾位正直是與神之聽之¶
式榖以女(音/汝)¶
　賦也君子亦指其僚友也恒常也靖與静同(輯録謝/氏曰靖)¶
　(如自靖自獻之靖凡事謀之心而安也共如温共朝/夕之共凡事共敬而不敢慢也君子本共又勉之以)¶
　(靖共/也)與猶助也榖禄也以猶與也○上章既自傷悼¶
　此章又戒其僚友曰嗟爾君子無以安處為常言當¶
<pb:KR1c0030_WYG_015-6b>¶
　有勞時勿懐安也當靖共爾位惟正直之人是助則¶
　神之聽之而以榖禄與女矣¶
○嗟爾君子無恒安息靖共爾位好(呼報/反)是正直神之¶
聽之介爾景福(叶筆/力反)¶
　賦也息猶處也好是正直愛此正直之人也介景皆¶
　大也¶
　　小明五章三章章十二句二章章六句(前三章致/憂思之情)¶
　　　(後二章盡忠告之義輯録陳定宇曰此詩因已/之久役於外而思僚友之安處於内者且於已)¶
<pb:KR1c0030_WYG_015-7a>¶
　　　(無賢勞之恨而謂憂戚之自詒於彼無憎疾之/辭而勉以為正直之是助哀而不傷怨而不怒)¶
　　　(視北山之詩稍庶幾焉豈賦北山者有父母故/其辭極哀怨賦小明者已無父母故其辭頗和)¶
　　　(平也歟○増釋許氏曰詩言其毒太苦憚我不/暇可謂甚矣其三章乃曰自詒伊戚不敢咎其)¶
　　　(上而祗自咎其後二章且告其友勤職/事親善人以忠其上詩人之忠厚也)¶
鼓鐘將將(七羊/反)淮水湯湯(音/傷)憂心且傷淑人君子懐允¶
不忘¶
　賦也將將聲也淮水出信陽軍桐栢山至楚州漣水¶
　軍入海(輯録信陽軍即今汝寧府信陽縣𨽻河/南漣水軍即今淮安府安東縣直𨽻)湯湯¶
<pb:KR1c0030_WYG_015-7b>¶
　沸騰之貌淑善懐思允信也○此詩之義未詳王氏¶
　曰幽王鼓鐘淮水之上為流連之樂久而忘反聞者¶
　憂傷而思古之君子不能忘也(輯録輔氏曰懐允不/忘言其傷今思古而)¶
　(信不能/忘也)¶
○鼓鐘喈喈(音皆叶/居奚反)淮水湝湝(戸皆反叶/賢雞反)憂心且悲淑¶
人君子其徳不回(叶乎/為反)¶
　賦也喈喈猶將將湝湝猶湯湯悲猶傷也回邪也(輯/録)¶
　(輔氏曰悲甚於傷樂所以象徳其/徳不回則古之君子樂與徳稱也)¶
<pb:KR1c0030_WYG_015-8a>¶
○鼓鐘伐鼛(古毛反叶/居尤反)淮有三洲憂心且妯(敕留/反)淑人¶
君子其徳不由¶
　賦也鼛大鼓也周禮作臯云臯鼓尋有四尺(輯録此/引冬官)¶
　(韗人文又地官鼓人以鼛/鼓鼓役事  八足曰尋)三洲淮上地蘇氏曰始言¶
　湯湯水盛也中言湝湝水流也終言三洲水落而洲¶
　見也言幽王之久於淮上也妯動猶若也言不若今¶
　王之荒亂也(輯録輔氏曰伐鼛舉樂器之大者言之/以見其樂之盛也妯甚於悲謂常動而)¶
　(不息也其徳不猶言與今之君子不相似也将将喈/喈伐鼛言其樂之盛也湯湯湝湝三洲言其時之久)¶
<pb:KR1c0030_WYG_015-8b>¶
　(也且傷且悲且妯言其憂之甚也樂之盛作之久也/而民心之憂益甚則與古之王者憂民之憂樂民之)¶
　(樂者/異矣)¶
○鼓鐘欽欽鼓瑟鼓琴笙磬同音以雅以南(叶尼/心反)以籥¶
(以灼/反)不僭(子念反叶/七心反)¶
　賦也欽欽亦聲也磬樂器以石為之琴瑟在堂笙磬¶
　在下同音言其和也雅二雅也南二南也籥籥舞也¶
　僭亂也言三者皆不僭也○蘇氏曰言幽王之不¶
　徳豈其樂非古歟樂則是而人則非也(輯録濮氏曰/但時非古之)¶
<pb:KR1c0030_WYG_015-9a>¶
　(時聞其樂祗見其可傷也孟/子告齊宣王者可以觀矣)¶
　　鼓鐘四章章五句(一章至三章直刺之四/章美其鼓樂而隂刺之)¶
　　　此詩之義有不可知者今姑釋其訓詁名物而¶
　　　略以王氏蘇氏之説解之未敢信其必然也(輯/録)¶
　　　(胡氏曰歐公云鼓鐘序但言刺幽王不知刺何/事據詩文則是作樂於淮上矣然旁考詩書史)¶
　　　(記皆無幽王東廵之事書曰徐夷並興蓋自成/王時徐夷及淮夷已皆不為周臣宣王時嘗遣)¶
　　　(將征之亦不自往初無幽王東至淮徐之事然/則不得作樂於淮上矣當闕其所未詳嚴氏謂)¶
　　　(古事亦有不見於史而因經以見者詩即史也/其論固當然而詩文亦不明言其為幽王也故)¶
<pb:KR1c0030_WYG_015-9b>¶
　　　(集傳以為未詳又曰未/敢信其必然得之矣)¶
楚楚者茨言抽(敇留/反)其&KR0068;自昔何為我蓺(魚世/反)黍稷我¶
黍與與(音/餘)我稷翼翼我倉既盈我庾維億以為酒食以¶
饗以祀(叶逸/織反)以妥(湯果/反)以侑(音又叶/夷益反)以介景福(叶筆/力反)¶
　賦也楚楚盛宻貌茨蒺藜也抽除也我為有田禄而¶
　奉祭祀者之自稱也與與翼翼皆蕃盛貌露積(如字/積音)¶
　(漬/)曰庾十萬曰億(輯録嚴氏曰我倉既盈無所藏之/則露積為庾其數至億言其多也)¶
　饗獻也妥安坐也禮曰詔妥尸(輯録禮記郊特牲注/曰尸始入祝則詔主)¶
<pb:KR1c0030_WYG_015-10a>¶
　(人拜安尸/使之坐)蓋祭祀筮族人之子為尸(輯録筮尸用無/父者祭祖用孫)¶
　(列皆取於同姓之適孫天子諸/侯取卿大夫冇爵者謂之公尸)既奠迎之使處神坐¶
　而拜以安之也侑勸也恐尸或未飽祝侑之曰皇尸¶
　未實也(侑勸也實飽也儀禮特牲夙興烹饌設筵儿/迎尸正祭尸入即位主人拜妥尸尸祭神食)¶
　(祭酒啐酒告止祭鉶嘗之告㫖尸三飯告飽祝侑之/曰皇尸未實尸又三飯如是者三然後主人酌酒獻)¶
　(尸/)介大也景亦大也(以介景福謂以/此大求多福也)○此詩述公卿¶
　有田禄者力於農事以奉其宗廟之祭(輯録觧頤曰/力於農事所)¶
　(以致其勤也以奉宗廟所以致其孝也惟勤/故致力於民者盡惟孝故致力於神者詳)故言蒺¶
<pb:KR1c0030_WYG_015-10b>¶
　藜之地有抽除其棘者古人何乃為此事乎(古人古/者治田)¶
　(之人/也)蓋將使我於此蓺黍稷也(輯録輔氏曰首四句/推本而言以見其不)¶
　(忘所自也王氏以為我倉既盈則無所藏之而露積/為庾其數至億者是也然此亦甚言之以見有餘之)¶
　(意/耳)故我之黍稷既盛倉庾既實則為酒食以饗祀妥¶
　侑而介大福也(古人墾闢蓋以為孝孫種殖計故種/殖有成即為祭祀受福計所以種殖)¶
　(者非他也致祭受福不可無酒食也有此黍稷可不/知所用哉其意重在六箇以字  此章專主酒食言)¶
○濟濟(子禮/反)蹌蹌(七羊/反)絜爾牛羊以往烝嘗或剥或亨¶
(普庚反叶/鋪郎反)或肆或將祝祭于祊(補彭反叶/補光反)祀事孔明(叶/謨)¶
<pb:KR1c0030_WYG_015-11a>¶
(郎/反)先祖是皇神保是饗(叶虚/良反)孝孫有慶(叶祛/羊反)報以介福¶
萬夀無疆¶
　賦也濟濟蹌蹌言有容也(輯録輔氏曰古之祭祀用/人甚多此言濟濟蹌蹌者)¶
　(謂凡與祭之人/皆有容儀也)冬祭曰烝秋祭曰嘗(言烝嘗則禴祠/在其中矣但禴)¶
　(主樂祠主言詞此承牛/羊之文故以烝嘗言之)剥解剥其皮也亨煑熟之也¶
　肆陳之也將奉(音/捧)持而進之也(牲體則陳之殽則進/之剥烹肆將皆潔牛)¶
　(羊奉烝嘗之事而皆蒙濟/濟蹌蹌一句則無不敬也)祊廟門内也孝子不知神¶
　之所在故使祝博求之於門内待賔客之處也(禮公/食大)¶
<pb:KR1c0030_WYG_015-11b>¶
　(夫皆行事於廟是廟門之内有待賔容之/處也魂無不知神無不在故博求之如此)孔甚也明¶
　猶備也著也(濟濟蹌蹌以下五句是薦牲之敬為一/節祝祭于祊一句是求神之誠為一節)¶
　(祀事孔明一句/則總結之也)皇大也君也(訓大與君言神/來而處尊位)保安也¶
　神保蓋尸之嘉號楚詞所謂靈保亦以巫降神之稱¶
　也(輯録朱子曰靈保神巫也神降而託於巫蓋身/則巫而心則神也今詩中不説巫當便是尸也)孝¶
　孫主祭之人也慶猶福也(薦牲之禮如此求神使饗/之又如此祀事可謂明備)¶
　(矣此先祖之所以來饗孝孫之所以受福/者盛大而悠久也  此章專主牛羊言)¶
○執㸑(七亂/反)踖踖(音迹叶/七畧反)為爼孔碩(叶常/約反)或燔(音/煩)或炙¶
<pb:KR1c0030_WYG_015-12a>¶
(之敇反叶/陟畧反)君婦莫莫(音麥叶/木各反)為豆孔庶(叶陟/畧反)為賔為客¶
(叶克/各反)獻酬(市由/反)交錯禮儀卒度(叶徒/洛反)笑語卒獲(叶黄/郭反)神¶
保是格(叶剛/鶴反)報以介福萬夀攸酢¶
　賦也㸑竈也(輯録疏饔㸑以煑肉廪㸑以炊米少牢/云饔㸑在門東南北上廪㸑在饔㸑之)¶
　(北/)踖踖敬也(為爼者燔者炙者皆執㸑之人而/皆蒙踖踖二字也語勢與上章同)爼所¶
　以載牲體也(所謂博碩/肥腯是也)碩大也燔燒肉也炙炙肝也¶
　皆所以從(去/聲)獻也特牲主人獻尸賔長(上/聲)以肝從主¶
　婦獻尸兄弟長以燔從是也(輯録朱子曰燔者火燒/之名炙者逺火之稱以)¶
<pb:KR1c0030_WYG_015-12b>¶
　(難熟者近火易熟者逺之故肝炙而肉燔也孔疏云/從獻謂既獻酒即以此燔炙從之而置之在爼也)¶
　君婦主婦也(輯録輔氏曰君婦者君即/主也又所以尊稱之也)莫莫清靜而¶
　敬至也豆所以盛(平/聲)内羞庶羞主婦薦之也庶多也¶
　(内羞以黍稷庶羞以肉味輯録房中之羞其籩則糗/餌粉餈其豆則酏食糁食庶羞羊臐豕膮皆有胾醢)¶
　(房中之羞内羞也酏音移/臐音熏膮音枵胾音志)賔客筮而戒之使助祭者¶
　既獻尸而遂與之相獻酬也主人酌賔曰獻賔飲(去/聲)¶
　主人曰酢主人又自飲而復飲(並去/聲)賔曰酬賔受之¶
　奠於席前而不舉至旅而後少(去/聲)長相勸而交錯以¶
<pb:KR1c0030_WYG_015-13a>¶
　徧也(特牲迎尸正祭之後主人獻尸主婦亞獻尸賔/三獻尸尸皆酢酢畢主人獻賔及衆賔宗人公)¶
　(有司又獻長兄弟衆兄弟及私臣又獻内兄弟畢長/兄弟及衆賔長各洗觚為加爵嗣舉奠弟子舉觶於)¶
　(其長為旅酬佐食獻尸祝告利成尸出/徹俎賔出輯録傳東西為交邪行為鍇)卒盡也度法¶
　度也獲得其宜也(卒度卒獲言無不合於法無不得/其宜也輯録謝氏曰笑語卒獲言)¶
　(旅也語恩澤行於禮法之/中和樂生於誠敬之餘也)格來酢報也(内而主婦外/而賔客及賤)¶
　(而執㸑者無不敬以捋事如此此神之所以饗而/福之所以降也  此章通以爼豆獻酬之事言)¶
○我孔熯(而善/反)矣式禮莫愆(叶起/巾反)工祝致告徂賚孝孫¶
(叶須/倫反)苾(滿必/反)芬孝祀(叶逸/織反)神嗜飲食卜爾百福(叶筆/力反)如¶
<pb:KR1c0030_WYG_015-13b>¶
幾(音/機)如式既齊既稷既匡既敕永錫爾極時萬時億¶
　賦也熯竭也善其事曰工(輯録工於/為祝者)苾芬香也卜予¶
　(與/同)也幾期也春秋傳曰易幾而哭是也(定公元年叔/孫成子逆昭)¶
　(公之喪于乾侯子家子不見叔孫易幾而哭/注幾哭㑹也不見叔孫故朝夕哭不同㑹)式法齊¶
　整稷疾匡正敕戒(整則不亂疾則不慢正則不/邪戒則不忽皆荘敬之容也)極至¶
　也○禮行既久筋力竭矣而式禮莫愆敬之至也(事/有)¶
　(始終敬無間㫁彼上章絜牛羊者執㸑者君婦賔客/皆極其禮敬如  此乃言主祭者之敬其不替又如)¶
　(此則自妥侑以/來敬可知也)於是祝致神意以嘏(音/假)主人(輯録少/牢注嘏)¶
<pb:KR1c0030_WYG_015-14a>¶
　(大也予主人以大福輔氏曰徂賚二字重釋致/告之義如言以其所致告者往而予孝孫也)曰爾¶
　飲食芳潔(上言酒食牛/羊燔炙之類)故報爾以福禄使其來如幾¶
　其多如法(孔氏曰如期不遲晩也/如法豐足不乏少也)爾禮容荘敬(以妥/以侑)¶
　(至此式禮/莫愆皆是)故報爾以衆善之極使爾無一事而不得¶
　乎此(此字即指極而言之極訓為至則至極而無以/復加者也脩身而得身脩之極齊家治國而得)¶
　(家齊國治之極推之其餘莫不皆然所謂無/一事而不得乎此也非神所賜何以若是)各隨其¶
　事而報之以其類也(福禄以報飲食之芳潔衆善之/極以報禮容之荘敬各隨其事)¶
　(而報之也但極之所在即福/之所在極又可以兼乎福矣)少牢嘏詞曰皇尸命工¶
<pb:KR1c0030_WYG_015-14b>¶
　祝承致多福無疆于女(音/汝)孝孫(輯録注曰/承猶傳也)來女孝孫¶
　(注云來讀曰釐釐賜也/即所謂承而致之也)使女受禄于天宜稼于田眉¶
　夀萬年勿替引之此大夫之禮也(公卿大夫其禮皆/然故引以為證)¶
　(特牲主人獻尸尸酢主人遂嘏主人此章/自主人獻尸時言之而述祝嘏之詞如此)¶
○禮儀既備(叶滿/北反)鐘鼓既戒(叶訖/力反)孝孫徂位(叶力/入反)工祝¶
致告(叶古/得反)神具醉止皇尸載起鼓鐘送尸神保聿歸諸¶
宰君婦廢徹(直列/反)不遲諸父兄弟備言燕私(叶息/夷反)¶
　賦也戒告也(告以當奏送尸之樂宜預備也輯録輔/氏曰禮儀既備言其禮之無不舉也鐘)¶
<pb:KR1c0030_WYG_015-15a>¶
　(鼓既戒言其樂之無不奏/也如此則祭事以畢矣)徂位祭事既畢主人往阼¶
　階上西面之位也致告祝傳尸意告利成於主人言¶
　孝子之利養(去/聲)成畢也(主人出立于阼階上西面祝/出西階東面告利成利訓為)¶
　(順成訓為畢言孝/子之順養禮畢也)於是神醉而尸起送尸而神歸矣¶
　(神無形尸與神為節度送尸則神歸矣輯録少牢曰/告利成畢祝入主人降立于阼階東西面尸遂出于)¶
　(廟門/外)曰皇尸者尊稱之也鼓鐘者尸出入奏肆夏也¶
　(先既戒之至/比乃奏之)鬼神無形言其醉而歸者誠敬之至如¶
　見之也諸宰家宰非一人之稱也廢去(上/聲)也(輯録箋/諸宰徹)¶
<pb:KR1c0030_WYG_015-15b>¶
　(去諸饌君婦/籩豆而已)不遲以疾為敬亦不留神恵之意也祭¶
　畢既歸賔客之爼同姓則留與之燕以盡私恩(祭則/燕於)¶
　(寝惟同姓得以昭穆序異姓/賔客不可與燕故歸其爼)所以尊賔客親骨肉也¶
　(禮畢而送尸則徹爼而行燕私/之禮  此章自祭畢時言之)¶
○樂具入奏(叶音/族)以綏後禄爾殽既將莫怨具慶(卟祛/羊反)¶
既醉既飽(叶補/苟反)小大稽首神嗜飲食使君夀考(叶去/九反)孔¶
恵孔時維其盡(叶子/忍反)之子子孫孫勿替(天帝/反)引之¶
　賦也凡廟之制前廟以奉神後寝以藏衣冠(輯録通/釋曰廟)¶
<pb:KR1c0030_WYG_015-16a>¶
　(及寝皆南向廟屋五架中架以南通謂之堂以北則/分其東為房西為室此大夫之制也室有户牖户東)¶
　(而牖西牖之内為奥神位所在也房之東室之西近/南各有廂爾雅所謂室有東西廂曰廟者是也廟之)¶
　(後别為寝以藏祖宗之遺衣冠祭時則授尸以服之/其寝如廟之制而無東西廂爾雅所謂室無東西廂)¶
　(曰寝者/是也)祭於廟而燕於寝故於此將燕而祭時之樂¶
　皆入奏於寝也(輯録疏燕祭不得同樂而云皆入/者歌詠雖異樂器則同故皆入也)且¶
　於祭既受禄矣故以燕為將受後禄而綏之也(祭祀/獲成)¶
　(已為受禄燕飲喜樂又為後禄受而綏之/者若受之於彼而置之於此使安固也)爾殽既進¶
　與(去/聲)燕之人無有怨者(此言小者即前章之諸父兄/弟也燕私舉而人心和悦如)¶
<pb:KR1c0030_WYG_015-16b>¶
　(此/)而皆歡慶醉飽稽首(輯録頭/拜至地)而言曰向者之祭神¶
　既嗜君之飲食矣是以使君夀考也又言君之祭祀¶
　甚順甚時(順者順於理/時者適其時)無所不盡(董氏曰内盡/志外盡物)子子¶
　孫孫當不廢而引長之也(祭而格神則一身宜受其/福祭而盡禮則子孫當守)¶
　(其規此與燕者所以祝主人也○此章以/燕私之事言之而述與燕者之慶詞如此)¶
　　楚茨六章章十二句(増釋許氏曰此詩意趣宏傳/辭氣縱逸語緒參差非它詩)¶
　　　(比讀之茫然不知其際久之始見端倪蓋一章/謂勤於稼穡所入者盛得以為祭祀之具二章)¶
　　　(言牲體之潔三章言爼豆之盛又皆言神享而/降福四章祝致神語五章送神而起六章燕宗)¶
<pb:KR1c0030_WYG_015-17a>¶
　　　(族之端卒章宗族/燕而祝君夀福也)¶
　　　吕氏曰楚茨極言祭祀所以事神受福之節致¶
　　　詳致備所以推明先王致力於民者盡則致力¶
　　　於神者詳(此本序説故/以先王言)觀其威儀之盛物品之¶
　　　豐所以交神明逮羣下至於受福無疆者非徳¶
　　　盛政脩何以致之(輯録朱子曰此下諸篇在小/雅而非天子之詩故知其為)¶
　　　(公卿之事蓋畿/内之諸侯也)¶
信彼南山維禹甸(田見反叶/徒鄰反)之畇畇(音/匀)原隰曽孫田(叶/地)¶
<pb:KR1c0030_WYG_015-17b>¶
(因/反)之我疆我理南東其畝(叶滿/彼反)¶
　賦也南山終南山也甸治也畇畇墾辟(音/闢)貌(輯録疏/墾耕其)¶
　(地闢除其萊/以成桑田也)曾孫主祭者之稱曾重(平/聲)也自曾祖以¶
　至無窮皆得稱之也疆者為之大界也理者定其溝¶
　塗也(大界猶十里之成萬夫之川是也十夫/有溝百夫冇塗視澮川道路則為小)畝壟(音/隴)¶
　也長樂劉氏曰其遂東入于溝則其畝南矣其遂南¶
　入于溝則其畝東矣(周禮百畝為夫夫間有遂九夫/為井井間有溝凡遂在田首愚)¶
　(按如此則遂在井之内溝在井之外田首者水之來/處也畝以防水則當卑下之處地之大勢東南下故)¶
<pb:KR1c0030_WYG_015-18a>¶
　(欲水自西而東則為畝在水之南欲水自北而南則/為畝在水之東也然髙下相因無定勢舉東南則西)¶
　(北可推故專於下文言順其地勢/水勢之所宜則知不可執一論也)○此詩大指與楚¶
　茨略同此即其篇首四句之意也(輯録輔氏曰此詩/亦是詩人述公卿)¶
　(有田禄者力於農事/以奉宗廟之祭也)言信乎此南山者本禹之所治¶
　(輯録通釋曰禹平水土大舜美其功曰地平天成萬/世永賴今考於詩尤信也其見於小雅則冇此詩大)¶
　(雅則曰豊水東注維禹之績又曰奕奕梁山維禹甸/之魯頌則曰纉禹之緒啇頌則曰禹敷下土方又曰)¶
　(設都于禹之績可以見禹功之在/人心可以見人心之知所本也)故其原隰墾闢而¶
　我得田之於是為之疆理而順其地勢水勢之所宜¶
<pb:KR1c0030_WYG_015-18b>¶
　或南其畝或東其畝也(畇畇原隰可見甸之之功/我疆我理即是田之之事)¶
○上天同雲雨(于付/反)雪雰雰(敷云/反)益之以霡(亡革/反)霂(音/木)¶
既優既渥(叶烏/谷反)既霑既足生我百榖¶
　賦也同雲雲一色也將雪之候如此雰雰雪貌霡霂¶
　小雨貌優渥霑足皆饒洽之意也冬有積雪春而益¶
　之以小雨潤澤則饒洽矣(雨雪以時斂藏𤼵育得其/正故能生我百榖也○田)¶
　(之辟者禹之功榖之生者天所/賜於篇首二章述之不忘本也)¶
○疆場(音/亦)翼翼黍稷彧彧(於六反叶/于逼反)曾孫之穡以為酒¶
<pb:KR1c0030_WYG_015-19a>¶
食畀(必寐/反)我尸賔夀考萬年(叶泥/因反)¶
　賦也場畔也翼翼整飭貌彧彧茂盛貌畀與也(邱氏/曰與)¶
　(尸謂獻孰食并酌齊獻尸是也與賔謂助祭之賔酌/齊獻尸尸因酌以酢賔并祭畢燕同姓於寝也祭禮)¶
　(始終用酒食/之事如此)○言其田整飭而榖茂盛者皆曾孫之¶
　穡也於是以為酒食而獻之於尸及賔客也(輯録通/釋曰三)¶
　(獻尸之後主人/亦有獻賔之禮)隂陽和萬物遂(此連上章而言冬雪/春雨則隂陽和矣黍)¶
　(稷生長則/萬物遂矣)而人心歡悦以奉宗廟則神降之福故夀¶
　考萬年也(此章言地利充斥穡事大成則祭祀之禮/莫非至情而神降之福可必矣○此章弟)¶
<pb:KR1c0030_WYG_015-19b>¶
　(一句承首章之意第/二句承二章之意)¶
○中田有廬疆場有𤓰(叶攻/乎反)是剥是菹(側居/反)獻之皇祖¶
曾孫夀考(叶孔/五反)受天之祜(候古/反)¶
　賦也中田田中也菹酢(音/醋)菜也祜福也○一井之田¶
　其中百畝為公田内以二十畝分八家為廬舍以便¶
　田事(輯録疏廬舍在内貴人也公田/次之重公也私田在外賤私也)於畔上種𤓰以¶
　盡地利𤓰成剥削淹漬以為菹而獻皇祖貴四時之¶
　異物順孝子之心也(地無遺利祭無遺禮於此可知/但菹不止於𤓰舉此以為例爾)¶
<pb:KR1c0030_WYG_015-20a>¶
○祭以清酒從以騂(息營/反)牡享于祖考(叶去/久反)執其鸞刀¶
以啟其毛取其血膋(音&KR0147;叶/音勞)¶
　賦也清酒清潔之酒鬱鬯之屬也(輯録鬱鬯者禮家/以為醸秬為酒煑)¶
　(鬱金香草和之其/氣芬芳而條暢也)騂赤色周所尚也祭禮先以鬱鬯¶
　灌地求神於隂(輯録董氏曰酒以灌地/降神取其馨香下達)然後迎牲執¶
　者主人親執也鸞刀刀有鈴也(輯録疏刀環有/鈴其聲中節)膋脂¶
　膏也啟其毛以告純也取其血以告殺也(牲必騂色/故告純牲)¶
　(必特殺/故告殺)取其膋以升臭也合(古㳫/反)之黍稷實之於蕭¶
<pb:KR1c0030_WYG_015-20b>¶
　而燔之以求神於陽也(膋必以蕭裹之蕭香蒿也乃/以火燒之合其馨香之氣是)¶
　(升臭/也)記曰周人尚臭灌用鬯臭(句/)鬱合鬯(句/)臭隂達¶
　於淵泉灌以圭璋用玉氣也(輯録陳氏曰灌之禮以/圭璋為瓉之柄用玉之)¶
　(氣亦是/尚臭也)既灌然後迎牲致隂氣也蕭合黍稷臭陽達¶
　於墻屋故既奠然後焫(音/爇)蕭合羶(馨/同)薌(香/同)凡祭慎諸¶
　此(輯録陳氏曰既奠謂薦熟之時蓋堂上事尸禮畢/延尸於戸内而薦之熟祝先酌酒奠於鉶羮之南)¶
　(而尸猶未入蕭脂黍稷之燒正此時/也馨香即黍稷也此天子諸侯之禮)魂氣歸于天形¶
　魄歸于地故祭求諸隂陽之義也(輯録朱子曰天地/隂陽之氣交合始)¶
<pb:KR1c0030_WYG_015-21a>¶
　(成人氣便是魂精便是魄到得将死熱氣上出所謂/魂升下體漸冷所謂魄降所以祭祀燎以求諸陽灌)¶
　(以求諸隂也問祖先已死以何而求曰只是以我之/氣承接其氣便是冇求底道理古人於祭祀極重直)¶
　(是要求而得之商人求諸陽便先作樂發散即陽氣/以求之周人求諸隂便焚燎鬱鬯以隂去求之又曰)¶
　(如言殂落徂升也是魂之遊落是魄之降祭/求諸陽所以求其魂求諸隂所以求其魄)¶
○是烝是享(叶虚/良反)苾苾芬芬祀事孔明(叶謨/郎反)先祖是皇¶
報以介福萬夀無疆¶
　賦也烝進也(承上章牲酒言以此而烝以此而/享則飲食芳潔而祭祀明備矣)或曰¶
　冬祭名¶
<pb:KR1c0030_WYG_015-21b>¶
　　信南山六章章六句(一章二章三章共一意以黍/稷為主故以夀考萬年結之)¶
　　　(四章自是一意以𤓰為主故以受天之祜結之/五章六章又共一意以牲酒為主故以萬夀無)¶
　　　(疆結之但畀尸賔獻皇祖皆擬議於其前至烝/享苾芬而祀事始成也○増釋呉師道曰一章)¶
　　　(疆理修二章雨雪時三章黍稷盛四章菜菹具/五章犧牲備六章祀事成嘗細推之首章疆理)¶
　　　(修起下章種植也二章雨雪起下章有年也三/章疆場翼翼者首章修墾之績黍稷彧彧者二)¶
　　　(章種植之功也此是足上二章之意黍稷既成/可為酒食以畀尸賔舉祭之始終言之也四章)¶
　　　(承上章言田中有黍稷則以為酒食疆埸有𤓰/則以為菹而獻皇祖也然曰畀曰獻者必供此)¶
　　　(用將進之辭也五章首言祭是祭之時矣雖主/言犧牲而詳及灌鬯焫蕭氣臭迊牲之事併酒)¶
<pb:KR1c0030_WYG_015-22a>¶
　　　(黍稷在其中矣卒章文總第三章以下之意是/烝是享總畀獻享言也苾苾芬芬總諸物氣臭)¶
　　　(言也前言獻之皇祖享于祖考故此言先祖是/皇也前言夀考萬年曽孫夀考受天之祜故此)¶
　　　(言報以介福/萬夀無疆也)¶
倬(陟角/反)彼甫田(叶地/因反)嵗取十千(叶倉/新反)我取其陳食(音/嗣)我¶
農人自古有年(叶泥/因反)今適南畝(叶滿/彼反)或耘或耔(音子叶/奨里反)¶
黍稷薿薿(魚起/反)攸介攸止烝我髦(音/毛)士(錐里/反)¶
　賦也倬明貌甫大也十千謂一成之田地方十里為¶
　田九萬畝(輯録井十為/通通十為成)而以其萬畝為公田蓋九一¶
<pb:KR1c0030_WYG_015-22b>¶
　之法也我食禄主祭之人也陳舊粟也農人私百畝¶
　而養(去/聲)公田者也有年豐年也適往也耘除草也耔¶
　雝(去/聲)本也(雝即壅字/本根也)蓋后稷為田一畝三畎(几畎之/長竟畝)¶
　(一畝為三畎一夫/百畝則三百畎也)廣尺深尺而播種(上/聲)於其中苖葉¶
　以上(以已通以上/猶言既長也)稍耨(奴豆反/鉏也)壠草因壝其土以附¶
　苖根壠盡畎平則根深而能(音/耐)風與旱也(壝愈水反/漢書作隤)¶
　(孔疏作壝壝埒也猶培也/附根即雝本也能即耐字)薿茂盛貌介大(攸介攸止/舒曠之地)¶
　(可止息/之處也)烝進髦俊也俊士秀民也古者士出於農而¶
<pb:KR1c0030_WYG_015-23a>¶
　工商不與(去/聲)焉管仲曰農之子恒為農野處而不暱¶
　其秀民之能為士者必足賴也即謂此也(出管子小/匡篇本作)¶
　(樸野而不暱此與吕氏詩記之文同與本文小異蓋/市井工商之子習為狎暱為農之子處鄙朴之地敦)¶
　(本尚實其中若有穎㧞之人可以為士則厚重謹恪/能勝重任而足為上所倚賴矣集傳引此以明髦士)¶
　(即秀民也輯録輔氏曰言農夫/而終之以髦士所以重農也)○此詩述公卿有田¶
　禄者力於農事以奉方社田祖之祭(輯録輔氏曰楚/茨信南山二詩)¶
　(皆是述公卿有田禄者力於農事以奉其宗廟之祭/故首皆推言昔人墾闢之力而我得以耕治以奉祭)¶
　(祀之意甫田之詩乃述公卿有田禄者力於農事以/奉方社田祖之祭故首言有年之多與蓄積之富以)¶
<pb:KR1c0030_WYG_015-23b>¶
　(見於神不可/不報之意)故言於此大田嵗取萬畝之入以為禄¶
　食及其積之久而有餘則又存其新而散其舊以食¶
　(音/嗣)農人補不足助不給也蓋以自古有年是以陳陳¶
　相因所積如此然其用之之節又合宜而有序如此¶
　所以粟雖甚多而無紅腐不可食之患也(輯録通釋/曰嵗取萬)¶
　(畝之入取之有常也積粟有餘而能散以周農則用/之合宜也於有餘之中必散舊而存新則用之冇序)¶
　(也存新散舊而無紅腐之患/又見其不至於暴棄天物也)又言自古既有年矣今¶
　適南畝農人方且或耘或耔而其黍稷又已茂盛則¶
<pb:KR1c0030_WYG_015-24a>¶
　是又將復(去/聲)有年矣故於其所美大止息之處(輯録/何伯)¶
　(善曰美大就黍稷言之止息就農人/言之其説與疏義不同未知然否)進我髦士而勞¶
　(去/聲)之也(南畝即甫田之間髦士即農人之秀者慰勉/之意不可人人曉之惟可與言者與之言庶)¶
　(幾達於衆也事此章/言其力於農  如此)¶
○以我齊(音/咨)明(叶謨/郎反)與我犧羊以社以方我田既臧農¶
夫之慶(叶祛/羊反)琴瑟擊鼓以御(牙嫁/反)田祖以祈甘雨以介¶
我稷黍以榖我士女¶
　賦也齊與粢同曲禮曰稷曰明粢(輯録陳氏曰明/則足以交神)此¶
<pb:KR1c0030_WYG_015-24b>¶
　言齊明便文以協韻耳犧羊純色之羊也(輯録疏社/為隂祀其)¶
　(犧用純黒色其方祀/各以其方之色也)社后土也以句(音/勾)龍氏配(輯録/疏社)¶
　(者五土之神能生萬物者以古之有大功者配之共/工氏之覇九州也其子曰后土能平九州故祀以為)¶
　(社左傳共工氏有子曰句龍為后土后土土官之名/也死以為社神而祭之故曰句龍為后土後轉為社)¶
　(故世人謂社為后土后土者地之大名也○増釋許/氏曰疏意謂后土有二名同實異社則祭五土之神)¶
　(而以句龍配/非祭大地也)方秋祭四方報成萬物(萬物既成/報其賜也)周禮¶
　所謂羅弊(句/)致禽以祀祊是也(祊即方字羅網也弊/止也以網捕獸獸盡)¶
　(而網止則獻所獲之禽以祭四/方之神也蓋秋獮之禮如此)臧善慶福御迎也田¶
<pb:KR1c0030_WYG_015-25a>¶
　祖先嗇也謂始耕田者即神農也(輯録疏若神農始/教造田謂之田祖)¶
　(先為稼穡謂之先嗇神其農業謂之神農名殊而實/同也○増釋許氏曰禮記注先嗇若神農者疏若是)¶
　(不定之辭以神農比擬故云若種曰稼歛曰嗇不云/稼穡云嗇者取其成功收斂若嗇而祭也歛去聲)¶
　周禮籥章凡國祈年于田祖則吹豳雅擊土鼓以樂¶
　田畯是也(増釋許氏曰此傳田畯與經三章田畯不/同傳以神言經以人言也豳詩説詳見豳)¶
　(風總/結處)榖養也又曰善也言倉廪實而知禮節也(輯録/王肅)¶
　(本管子牧/民篇語)○言奉其齊(音/咨)盛(音成輯録/在器曰盛)犧牲以祭方¶
　社而曰我田之所以善者非我之所能致也乃賴農¶
<pb:KR1c0030_WYG_015-25b>¶
　夫之福而致之耳(神以豐年之福賜農人/我則因農人而受福也)又作樂以¶
　祭田祖而祈雨庶有以大其稷黍而養其民人也(因/報)¶
　(成而知有賴於民者如此則又當祈年而為農夫訃/矣是蓋一時之祭而報祈之意具焉者也○此章言)¶
　(其奉方社田祖之祭如此輯録胡氏曰此章分兩節/農夫之慶以上秋報也琴瑟擊鼓以下又是春祈也)¶
　(觧頤曰齊明犧羊禮之盛也禮以備物故於報成之/祭言之琴瑟擊鼓樂之盛也樂以達和故於祈年之)¶
　(祭言之上言方社而不及田祖因方社以見田祖也/下言田祖而不及方社舉田祖以見方社也上言農)¶
　(夫之慶歸其功於民也下言/榖我士女溥其恵於下也)¶
○曾孫來止以其婦子(叶奨/里反)饁(干輙/反)彼南畝(叶滿/彼反)田畯¶
<pb:KR1c0030_WYG_015-26a>¶
(音/俊)至喜攘(如羊/反)其左右(叶羽/已反)嘗其㫖否(叶補/美反)禾易(以豉/反)¶
長畝(同/上)終善且有(叶羽/已反)曾孫不怒農夫克敏(叶母/鄙反)¶
　賦也曾孫主祭者之稱非獨宗廟為然曲禮外事曰¶
　曾孫某侯某(輯録陳氏曰先儒以外事為治兵/然廵狩朝聘盟㑹之類皆外事也)武王¶
　禱名山大川曰有道曾孫周王發(輯録見/武成篇)是也饁餉¶
　攘取㫖美易治長竟有多敏疾也○曾孫之來適見¶
　農夫之婦子來饁耘者於是與之偕至其所而田畯¶
　亦至而喜之乃取其左右之饋而嘗其㫖否言其上¶
<pb:KR1c0030_WYG_015-26b>¶
　下相親之甚也(輯録謝氏曰攘其左右者所取非一/夫之餉也或取諸左或取諸右嘗其)¶
　(㫖否者所嘗非止一夫之餉也何者為甘美何者為/不甘美無不知也一以知田家之苦樂一以見官民)¶
　(之相/親也)既又見其禾之易治竟畝如一而知其終當善¶
　而且多是以曾孫不怒(輯録觧頤曰曾孫之來以省/耕為職者也田畯之至以勸)¶
　(農為職者也於田畯曰喜於/曽孫曰不怒互文以見意也)而其農夫益以敏於其¶
　事也(此申首章之意也自曽孫來止至嘗其㫖否皆/適南畝之事易治竟畝即耘耔之事農夫克敏)¶
　(則髦士能體/勸農之意也)¶
○曽孫之稼如茨(才私/反)如梁曾孫之庾(羊主/反)如坻(直基/反)¶
<pb:KR1c0030_WYG_015-27a>¶
如京(叶居/良反)乃求千斯倉乃求萬斯箱黍稷稻梁農夫之¶
慶(叶祛/羊反)報以介福萬夀無疆¶
　賦也茨屋蓋言其密比(毗至/反)也(輯録疏謂以茅覆屋/言其積聚髙大如屋)¶
　(茨/耳)梁車梁言其穹隆也坻水中之髙地也京髙丘也¶
　箱車箱也○此言收成之後禾稼既多則求倉以處¶
　之求車以載之而言凡此黍稷稻梁皆賴農夫之慶¶
　而得之是宜報以大福使之萬夀無疆也其歸美於¶
　下而欲厚報之如此(此申二章之意也千倉萬箱以/上𤼵我田既臧一句報以介福)¶
<pb:KR1c0030_WYG_015-27b>¶
　(則介稷黍榖/士女之云也)¶
　　甫田四章章十句(此詩以自古有年一句為大㫖/夫萬畝之入末嘗取盈而有陳)¶
　　　(可取以食農人者以自古冇年故也黍稷薿薿/則又将有年矣烝我髦士必謂有年相繼則取)¶
　　　(陳食爾又可圖也我田既臧則有年已荐臻矣/以介稷黍則冀其又有年也至於三章又申首)¶
　　　(章之意四章又申二章之意/則所以祈冇年者愈無窮矣)¶
大田多稼既種(章勇/反)既戒既備乃事(叶上/止反)以我覃(音/琰)耜¶
(叶養/里反)俶載南畝(叶滿/彼反)播厥百榖(叶工/洛反)既庭且碩(叶常/約反)曾¶
孫是若¶
<pb:KR1c0030_WYG_015-28a>¶
　賦也種擇其種也戒飭其具也(修耒耜/具田器)覃利俶始載¶
　事庭直(直則茂拳曲/則生不遂矣)碩大若順也○蘇氏曰田大而¶
　種多故於今嵗之冬具來嵗之種戒來嵗之事凡既¶
　備矣然後事之(事事皆備然/後事其事)取其利耜而始事於南¶
　畝(輯録輔氏曰王氏謂畝大抵以南為正故每曰/南畝不知何所據但南乃陽明之方故多言之)既¶
　耕而播之其耕之也勤而種之也時故其生者皆直¶
　而大以順曾孫之所欲(農夫勤敏而得黍稷茂盛如/此用之以順曽孫之所欲也)¶
　(蓋曽孫之所欲者豐年而已/故用力致此黍稷以順之)此詩為農夫之詞以頌¶
<pb:KR1c0030_WYG_015-28b>¶
　美其上若以答前篇之意也(輯録觧頤曰大田多稼/總言其事以發端也既)¶
　(種既戒善其備於往嵗也既備乃事致其力於今嵗/也以我覃耜利其器也俶載南畝耕之勤也播厥百)¶
　(榖種之時也既庭且碩生之盛/也几此皆以順曾孫之所欲也)¶
○既方既皁(叶子/苟反)既堅既好(叶許/苟反)不稂(音/郎)不莠(餘久/反)去¶
(起吕/反)其螟(莫延/反)螣(音/特)及其蟊(莫侯/反)賊無害我田穉(音/雉)田¶
祖有神秉畀炎火(叶虎/委反)¶
　賦也方房也謂孚田始生而未合時也(曰孚曰甲皆/粟皮也劉氏)¶
　(曰榖粒之生必先有房甲而後充實也輯録房謂/米生於中若人之房舍甲者以在米外若鎧甲也)實¶
<pb:KR1c0030_WYG_015-29a>¶
　未堅者曰皁(方始秀也皁始實也/堅好則實而成矣)稂童粱(輯録説文/作節禾粟)¶
　(之穂生而/不成者)莠似苖皆害苖之草也(輯録害苖/分其土力)食心曰¶
　螟食葉曰螣食根曰蟊食節曰賊皆害苖之蟲也(輯/録)¶
　(害苖戕/其根株)穉幼禾也(輯録疏蟲災/禾穉者偏甚)○言其苖既盛矣(輯/録)¶
　(鄭氏曰盡生房矣盡成實矣盡堅熟矣盡齊好矣/而無稂莠擇種之善民力之專時氣之和所致之)又¶
　必去(上/聲)此四蟲然後可以無害田中之禾然非人力¶
　所及也故願田祖之神為(去/聲)我持此四蟲而付之炎¶
　火之中也(去稂莠在人去蟲蝗在/神故冇望於田祖如此)姚崇遣使(去/聲)捕蝗¶
<pb:KR1c0030_WYG_015-29b>¶
　引此為證夜中設火火邊掘坑且焚且瘞(音/意)蓋古之¶
　遺法如此(開元/四年)¶
○有渰(於檢/反)萋萋(七西/反)興雨祁祁雨(于付/反)我公田遂及¶
我私(叶意/夷反)彼有不穫穉此有不斂(力檢/反)穧(才計/反)彼有遺¶
秉此有滯穂伊寡婦之利¶
　賦也渰雲興貌萋萋盛貌祁祁徐也雲欲盛盛則多¶
　雨雨欲徐徐則入土公田者方里而井井九百畝其¶
　中為公田八家皆私百畝而同養公田也穧束秉把¶
<pb:KR1c0030_WYG_015-30a>¶
　也滯亦遺棄之意也(輯録吕氏詩記穉謂穂之低小/刈蒦之所不及者穧謂刈而遺)¶
　(忘束縛之所不及者秉謂束而輦載之所/不盡者滯謂成而折亂秉穫之所不逮者)○言農夫¶
　之心先公後私故望此雲雨而曰天其雨我公田而¶
　遂及我之私田乎冀怙君徳而蒙其餘恵使收成之¶
　際彼有不及穫之穉禾此有不及斂之穧束彼有遺¶
　棄之禾把此有滯漏之禾穂而寡婦尚得取之以為¶
　利也此見其豐成有餘而不盡取又與鰥寡共之既¶
　足以為不費之恵而亦不棄於地也不然則粒米狼¶
<pb:KR1c0030_WYG_015-30b>¶
　戾不殆於輕視天物而慢棄之乎(輔氏曰雨我公田/者尊君之義也寡)¶
　(婦之利者及衆之仁也愚謂至公無私天道也先公/後私民情也利及寡婦則民之情亦至公而無私矣)¶
　(蓋天無心故生物之功溥民有心故尊君上/恤窮民無不用其極也此皆當時願望之意)¶
○曾孫來止以其婦子饁彼南畝(子畝並/見前篇)田畯至喜來¶
方禋(音/因)祀(叶逸/織反)以其騂黒與其黍稷以享以祀(同/上)以介¶
景福(叶筆/力反)¶
　賦也精意以享謂之禋(來方禋祀來祭四/方也語倒如此)○農夫相¶
　告曰曾孫來矣於是與其婦子饁彼南畝之穫者而¶
<pb:KR1c0030_WYG_015-31a>¶
　田畯亦至而喜之也(此四句與甫田同但彼則君上/勸農而見農夫之勤此則農夫)¶
　(相勸以慰君上之心一為耘/耔之時一為收斂之時也)曾孫之來又禋祀四方¶
　之神而賽禱焉(賽者報豐年/禱者祈景福)四方各用其方色之牲¶
　此言騂黒舉南北以見其餘也(輯録吕東萊曰南方/用騂北方用黒孔氏)¶
　(所謂略舉二方/以為韻句是也)以介景福農夫欲曾孫之受福也(増/釋)¶
　(呉師道曰此詩為農夫之詞以頌美其上而亦/有稱曽孫可以見俗之質厚而上下親愛之誠)¶
　　大田四章二章章八句二章章九句(一章地廣而/能盡耕種之)¶
　　(功二章苖盛而願除蟲蝗之害三章則願得/豐年而望雲雨四章則已得豐年而舉報祈)¶
<pb:KR1c0030_WYG_015-31b>¶
　　　前篇有擊鼓以御田祖之文故或疑此楚茨信¶
　　　南山甫田大田四篇即為豳雅其詳見於豳風¶
　　　之末亦未知其是否也(輯録朱子曰楚茨以下/四篇即豳雅反覆讀之)¶
　　　(其辭氣與七月載芟良耜/等篇大抵相類斷無可疑)然前篇上之人以我¶
　　　田既臧為農夫之慶而欲報之以介福此篇農¶
　　　夫以雨我公田遂及我私而欲其享祀以介景¶
　　　福上下之情所以相賴而相報者如此非盛徳¶
　　　其孰能之(輯録輔氏曰上之欲報其下者如此/則是君以民為體也下之欲報其上)¶
<pb:KR1c0030_WYG_015-32a>¶
　　　(者如此則是民以君為心也上下之情相類/以為一則君之徳固厚而民之徳亦厚也)¶
瞻彼洛矣維水泱泱(於良反無/韻未詳)君子至止福禄如茨韎¶
(音/昧)韐(音/閤)有奭(許力/反)以作六師¶
　賦也洛水名在東都㑹諸侯之處也(輯録問洛水或/云兩處朱子曰)¶
　(此只就洛/邑言之)泱泱深廣也君子指天子也茨積也韎茅¶
　蒐所染色也(輯録茅蒐茹藘也古謂之茅蒐今謂之/茜草亦作蒨一名地血一名牛蔓染絳)¶
　(之草也説文云茅/蒐染草一入為韎)韐韠也合(古㳫/反)韋為之(輯録疏是/蔽膝之衣)¶
　周官所謂韋弁兵事之服也(輯録韋弁詳見/六月常服注)奭赤貌¶
<pb:KR1c0030_WYG_015-32b>¶
　作猶起也六師六軍也天子六軍(輯録按周禮鄉大/夫每鄉卿一人六)¶
　(鄉六卿平居無事則各掌其鄉之政教禁令而屬於/大司徒有事出征則各率其鄉之萬二千五百人而)¶
　(屬於大司馬所謂軍/將皆命卿者是也)此天子㑹諸侯于東都以講武¶
　事而諸侯美天子之詩言天子至此洛水之上御戎¶
　服而起六師也(御戎服起六師尊大威嚴如此以福/禄所集而然也故福錄如茨在韎韐)¶
　(作師之上○此章/專美今日之事)¶
○瞻彼洛矣維水泱泱君子至止鞞(補項/反)琫(必孔/反)有珌¶
(賔一/反)君子萬年保其家室¶
<pb:KR1c0030_WYG_015-33a>¶
　賦也鞞容刀之鞞今刀鞘(音/笑)也琫上飾珌下飾亦戎¶
　服也(服飾如此尊臨天下福禄盛矣且將長受福禄/保有天下而不失也輯録毛氏曰天子玉琫而)¶
　(珧珌諸侯璗琫而璆珌珧音遥璗音蕩/璆音求孔氏曰珧蜃甲也黄金謂之璗)¶
○瞻彼洛矣維水泱泱君子至止福禄既同君子萬年¶
保其家邦(叶卜/工反)¶
　賦也同猶聚也(福禄既同已盛矣萬年保家邦又將/及其久也此二章既美之又祝之蓋)¶
　(上章申韎韐有奭之意而致其祝此章申福禄如茨/之意而致其祝天子以天下為家故以家邦家室言)¶
　　瞻彼洛矣三章章六句(輯録朱子曰詩多冇酬酢/應答之篇瞻彼洛矣是臣)¶
<pb:KR1c0030_WYG_015-33b>¶
　　　(歸美其君君子指君也當時朝㑹於洛水之上/而臣祝其君如此裳裳者華又是君報其臣桑)¶
　　　(扈鴛鴦/皆然)¶
裳裳者華其葉湑(思吕/反)兮我覯之子我心寫(叶想/與反)兮我¶
心寫兮是以有譽處兮¶
　興也裳裳猶堂堂董氏曰古本作常常棣也湑盛貌¶
　覯見處安也○此天子美諸侯之辭蓋以答瞻彼洛¶
　矣也言裳裳者華則其葉湑然而美盛矣我覯之子¶
　則其心傾寫而悦樂之矣(此以可喜之物為喜見諸/侯之興也見裳華之葉湑)¶
<pb:KR1c0030_WYG_015-34a>¶
　(然已心喜况得見此/賢諸侯乎喜可知矣)夫能使見者悦樂之如此(此釋/重言)¶
　(寫兮/一句)則其有譽處宜矣(譽處安樂也既能獲/乎上斯宜有其樂)此章與¶
　蓼蕭首章文勢全相似(文勢相似意則不同彼以露/在蓼蕭為興而兼言上下之)¶
　(樂此則只以裳華之葉湑然為興故專美人臣/能得君心而有其樂也合二章集傳觀之可見)¶
○裳裳者華芸其黄矣我覯之子維其有章矣維其有¶
章矣是以有慶(叶墟/羊反)矣¶
　興也芸黄盛也(裳華之芸黄亦有文章/粲然之意故以為興)章文章也有¶
　文章斯有福慶矣(文章者徳之見於容貌者也和順/積中英華發外交際之頃不愆于)¶
<pb:KR1c0030_WYG_015-34b>¶
　(儀則上得於君而獲福必然矣/上章之譽處即此章之福慶也)¶
○裳裳者華或黄或白(叶僕/各反)我覯之子乗其四駱乗其¶
四駱六轡沃若¶
　興也言其車馬威儀之盛(裳華之色不齊而之子之/馬則其色齊也此反其意)¶
　(以為興也○美其文章則有根於中者美其車服則/有所以稱其服者二章皆不顯言而自可見我心寫)¶
　(兮之/故也)¶
○左(叶祖/戈反)之左(同/上)之君子宜(叶牛/何反)之右(叶羽/已反)之右(同/上)之¶
君子有(叶羽/已反)之維其有(同/上)之是以似(叶養/里反)之¶
<pb:KR1c0030_WYG_015-35a>¶
　賦也言其才全徳備以左之則無所不宜以右之則¶
　無所不有(此有字是/冇之於外)維其有之於内是以形之於外¶
　者無不似其所有也(左之宜右之冇人見其然而不/知夫體無不具是以用無不周)¶
　(也此則因其所設施而推其所藴蓄/顯顯言之以深見我心寫兮之故也)¶
　　裳裳者華四章章六句¶
　　　北山之什十篇四十六章三百三十四句¶
　¶
　¶
<pb:KR1c0030_WYG_015-35b>¶
　¶
　¶
　¶
　¶
　¶
　¶
　¶
　詩經疏義㑹通卷十三¶
