# -*- mode: mandoku-view -*-
#+TITLE: 詩經疏義會通
#+DATE: 2015-09-23 09:36:47
#+PROPERTY: JUAN 11
<pb:KR1c0030_WYG_011-1a>¶
欽定四庫全書¶
　詩經疏義㑹通卷九　　　元　朱公遷　撰¶
　　小雅二(大雅/説附)¶
　　雅者正也正樂之歌也其篇本有大小之殊而先¶
　　儒說又各有正變之别(必列反輯録鄭氏曰小雅/大雅周室居西都之時詩)¶
　　(也小詩自鹿鳴至菁莪十六篇大雅自文王至卷/阿十八篇為正經小雅六月大雅民勞之後皆謂)¶
　　(之變/雅)以今考之正小雅燕饗之樂也正大雅㑹朝¶
　　(音/潮)之樂受釐(即禧/字)陳戒之辭也(受禧如生民行葦/既醉嘉樂鳬鷖之)¶
<pb:KR1c0030_WYG_011-1b>¶
　　(類陳戒如文王大明緜公劉泂酌卷阿/之類通釋曰釐與僖同祭而受福也)故或歡欣¶
　　和說(音/悅)以盡羣下之情(指小/雅)或恭敬齊(音/齋)荘以𤼵¶
　　先王之徳(指大/雅)詞氣不同(小雅舒暢而平易大雅/渾涵而嚴宻小雅近於)¶
　　(風大雅/幾於頌)音節亦異(朱子嘗謂詩之聲氣冇不可/得而聞者此特以理斷之耳)多¶
　　周公制作時所定也(輯録朱子曰周公相成王定/樂歌每事以詩寫其至誠和)¶
　　(樂而被之音聲舉/是事則奏是詩)及其變也則事未必同而各以¶
　　其聲附之(朱子曰依小雅體製作謂之小雅依大/雅體製作謂之大雅輯録輔氏曰至於)¶
　　(其變則不可以例言但以其/聲之有合故以附焉而已)其次序時世則有不¶
<pb:KR1c0030_WYG_011-2a>¶
　　可考者矣¶
　　　鹿鳴之什二之一¶
　　　　雅頌無諸國别(必列/反)故以十篇為一卷而謂¶
　　　　之什猶軍法以十人為什也(輯錄孔疏曰風/及商魯頌以當)¶
　　　　(國為别詩少可以同卷二雅周頌篇數既多/故分其篇毎十為卷卷首之篇則為什長以)¶
　　　　(統節篇/之目也)¶
呦呦(音/幽)鹿鳴(叶音/芒)食野之苹(叶音/旁)我有嘉賔鼓瑟吹笙¶
(叶師/荘反)吹笙鼓簧(音/黄)承筐是將人之好(呼報/反)我示我周行¶
<pb:KR1c0030_WYG_011-2b>¶
(叶户/郎反)¶
　興也呦呦聲之和也苹藾(音/藾)蕭也(輯錄今/名藾蒿)青色白莖¶
　如筯我主人也賔所燕之客或本國之臣或諸侯之¶
　使(去/聲)也瑟笙燕禮所用之樂也(儀禮燕禮曰工四人/二瑟工歌鹿鳴四牡)¶
　(皇皇者華笙入奏南陔白/華華黍又曰升歌鹿鳴)簧笙中之簧也(輯錄詩氏/曰樂書古)¶
　(者造笙以曲沃之匏汶陽之篠列管匏中而施簧管/端有長短之制法象鳯凰其形鳯翼其聲鳯鳴其長)¶
　(四尺大者十九簧謂之巢管在匏有鳯巢之象/小者十三管謂之和以大者倡則小者和也)承¶
　奉也筐所以盛(平/聲)幣帛者也將行也奉筐而行幣帛¶
<pb:KR1c0030_WYG_011-3a>¶
　飲則以酬賓送酒食則以侑賓勸飽也(侑猶勸也勸/食曰侑恭敬)¶
　(非儀文不行/故以幣將之)周行大道也(道者事物當然之理日用/之間坦然可以由之者是)¶
　(也/)古者於旅也語故欲於此聞其言也(出鄉射記注/云禮成樂備)¶
　(乃可以言語愚謂賓筵之初禮樂方盛言語則慢之/矣迨至旅酬則禮已成樂已備於是而語乃無嫌也)¶
　(輯録通釋曰燕飲至旅酬正禮已終然後言/語以盡嘉賓之忠告而明聖人之大道也)○此燕¶
　饗賓客之詩也(輯録李氏曰饗在廟燕在寢饗重/而燕輕饗則君親獻燕則不親獻)葢¶
　君臣之分以嚴為主朝廷之禮以敬為主然一於嚴¶
　敬則情或不通而無以盡其忠告之益故先王因其¶
<pb:KR1c0030_WYG_011-3b>¶
　飲食聚㑹而制為燕饗之禮以通上下之情而其樂¶
　歌又以鹿鳴起興而言其禮意之厚如此(以物情之/樂興賓主)¶
　(之樂○増釋許氏曰鹿見野之有苹而呦呦和聲呼/其羣以共食以興君有酒食召集嘉賓而共饗也燕)¶
　(饗之意全在此興中故下文祗見作樂奉/幣耳人之好我示我周行冀之之辭也)庶乎人之¶
　好我而示我以大道也(輯錄孔疏王肅云飲食以饗/之琴瑟以樂之幣帛以將之)¶
　(則庶乎好愛我/而示我以道矣)記曰私恵不歸徳君子不自留焉(語/出)¶
　(緇衣黄氏日抄云私恵猶言私恩小恵謂人以私恵/於我而不合乎徳義之公則我不留之於已也愚按)¶
　(黄氏以合字貼歸字以已字貼自字說與古注不/同而與集傳之意相合故取之留字當訓為受字)蓋¶
<pb:KR1c0030_WYG_011-4a>¶
　其所望於羣臣嘉賓者唯在於示我以大道則必不¶
　以私恵為徳而自留矣(望人以大道示我則示以徳/義之公為徳而留之非以私)¶
　(恩小恵為徳而留之/也為徳之徳訓恵字)嗚呼此其所以和樂而不淫也¶
　與(鹿食苹草呼其羣而聲甚和物情之樂也主人得/嘉賓則宜冇禮意以宣其樂矣而教示於已又可)¶
　(樂之實故其所以致嘉賓之樂者實欲以致其樂於/已也是雖樂而不失其正輯録觧頥曰君之燕臣其)¶
　(事非一有因祭而燕者有因朝而燕者有因聘而燕/者有因錫有功而燕者其事不同則所以相告語者)¶
　(亦異如其君之尚武歟則告之以矢其文徳洽此四/國可也如其君之尚文歟則告之以詰爾戎兵陟禹)¶
　(之迹可也如欲其君之敬天歟則告之以陟降厥士/日監在兹可也如欲其君之脩身歟則告之以敬慎)¶
<pb:KR1c0030_WYG_011-4b>¶
　(威儀維民之則亦可也為其有兄弟也而申之以常/棣之恩為其有朋友也而申之以伐木之義衮職由)¶
　(是而可補民情由是而可逹先王之典章由是而可/脩先民之話言由是而可聞莫不因事以有言因言)¶
　(以致戒而所謂大道者在是矣/夫豈泛然為不切之論而已哉)¶
○呦呦鹿鳴食野之蒿我有嘉賓徳音孔昭(叶側/豪反)視民¶
不恌(他彫反/叶音洮)君子是則是傚(胡教反叶/胡髙反)我有㫖酒嘉賓¶
式燕以敖(牛刀/反)¶
　興也蒿菣(去刃/反)也即青蒿也(輯錄羅氏曰荆楚之人/謂蒿為菣本草注曰春)¶
　(生苗葉秋開淡黄/花結子如粟米大)孔甚昭明也視與示同恌偷薄也¶
<pb:KR1c0030_WYG_011-5a>¶
　敖㳺也○言嘉賓之徳音甚明足以示民使不偷薄¶
　(厚徳積於中則聲譽著於外以此示民/民徳歸厚矣所謂嘉賓者於此可見)而君子所當¶
　則傚則亦不待言語之間而其所以示我者深矣(盛/徳)¶
　(著聞在所當法則禮意殷勤在所當盡是以不特燕/享而又使之敖㳺以盡其樂而求教示焉視上章為)¶
　(有加矣○増釋此章承上章而言徳音者冇徳之言/即示我之周行也既足於示民使不偷薄則君子所)¶
　(當取則而傚倣之君子几有位者也式燕以敖言其/禮之從容也夫荘而不至於矜和而不至於流此其)¶
　(徳之/純也)¶
○呦呦鹿鳴食野之芩(其今/反)我有嘉賓鼓瑟鼓琴鼓瑟¶
<pb:KR1c0030_WYG_011-5b>¶
鼓琴和樂(音/洛)且湛(都南反叶/持林反)我有㫖酒以燕樂嘉賓之¶
心¶
　興也芩草名莖如釵股葉如竹蔓生(輯録陸氏曰生/澤中下地鹹處)¶
　(牛馬喜/食之)湛樂之久也燕安也○言安樂其心則非止¶
　養其體娱其外而已蓋所以致其殷勤之厚而欲其¶
　教示之無已也(所以和樂且湛樂而又樂者蓋欲燕/樂其心而求教示之意視上章又有)¶
　(加/矣)¶
　　　鹿鳴三章章八句(首章所以燕饗如此欲其示/我周行也二章燕享而又使)¶
<pb:KR1c0030_WYG_011-6a>¶
　　　　(之敖㳺焉尤欲其示我周行也三章必以燕/樂其心則又深欲其示我周行也一詩之意)¶
　　　　(以漸而深但興起鹿鳴以興和樂之意也首/章章首二句興下二句後四句在興外二章)¶
　　　　(三章則盡一章/之意而興之)¶
　　　　按序以此為燕羣臣嘉賓之詩而燕禮亦云¶
　　　　工歌鹿鳴四牡皇皇者華即謂此也(輯録工/歌者乃)¶
　　　　(堂下之歌與琴瑟笙磬相間/而歌之也與升髙清廟不同)鄉飲酒用樂亦¶
　　　　然而學記言大學始教宵雅肄三亦謂此三¶
　　　　詩(宵之言小也肄習也凡入大學必先習此/三詩輯録鄉飲酒注曰諸侯郷大夫貢士)¶
<pb:KR1c0030_WYG_011-6b>¶
　　　　(與之飲酒歌鹿鳴采其嘉賓示我以善道又/有明徳可則傚也四牡采其忠孝之至也皇)¶
　　　　(華采其欲咨/謀于賢智也)然則又為上下通用之樂矣豈¶
　　　　本為(去/聲)燕羣臣嘉賓而作其後乃推而用之¶
　　　　鄉人也歟(輯録通釋曰儀禮凡上下通用之/樂正是小雅二南諸詩而無歌大)¶
　　　　(雅者可見大雅獨為天子之/樂此二雅大小所以分也)然於朝曰君臣¶
　　　　焉於燕曰賓主焉先王以禮使臣之厚於此¶
　　　　見矣○范氏曰食(音/嗣)之以禮樂(音洛下/樂而同)之以¶
　　　　樂將之以實求之以誠此所以得其心也賢¶
<pb:KR1c0030_WYG_011-7a>¶
　　　　者豈以飲食幣帛為悦哉夫(音/扶)婚姻不備則¶
　　　　貞女不行也(婚姻以/聘禮言)禮樂不備則賢者不處¶
　　　　(上/聲)也賢者不處則豈得樂而盡其心乎(輯録/輔氏)¶
　　　　(曰范氏説破君子豈為飲食幣帛而悦之意/甚好然則先王制禮所以殷勤如此者亦非)¶
　　　　(以為媚賢之具也/各盡其道而已)¶
四牡騑騑(芳非/反)周道倭(於危/反)遲豈不懷歸王事靡盬(音/古)¶
我心傷悲¶
　賦也騑騑行不止之貌周道大路也倭遲回逺之貌¶
<pb:KR1c0030_WYG_011-7b>¶
　盬不堅固也(輯錄盬亦鹽也出於河東之觧池水注/鹽池自結成者不經久而易壊故訓不)¶
　(堅固者/為盬也)○此勞使(並去/聲)臣之詩也夫(音/扶)君之使臣臣¶
　之事君禮也故為臣者奔走於王事特以盡其職分¶
　(扶問/反)之所當為而已何敢自以為勞哉然君之心則¶
　不敢以是而自安也故燕饗之際叙其情而閔其勞¶
　言駕此四牡而出使於外其道路之回逺如此當是¶
　時豈不思歸乎特以王事不可以不堅固不敢徇私¶
　以廢公是以内顧而傷悲也(傷悲於心王事故也/不然則可以逸樂矣)臣¶
<pb:KR1c0030_WYG_011-8a>¶
　勞於事而不自言君探其情而代之言上下之間可¶
　謂各盡其道矣傳曰思歸者私恩也靡盬者公義也¶
　傷悲者情思也(輯録輔氏曰此天/理人情之至也)無私恩非孝子也¶
　無公義非忠臣也君子不以私害公不以家事辭王¶
　事范氏曰臣之事上也必先公而後私君之勞臣也¶
　必先恩而後義¶
○四牡騑騑嘽嘽(他丹/反)駱(音/洛)馬(叶滿/補反)豈不懐歸王事靡¶
盬不遑啓處¶
<pb:KR1c0030_WYG_011-8b>¶
　賦也嘽嘽(音/灘)衆盛之貌白馬黒鬛曰駱遑暇啓跪處¶
　居也(項氏曰古者席地故有跪有坐跪起身居則坐/也愚謂啓居猶言動静不遑啓居王事故也不)¶
　(然則可以閒暇矣蓋我心傷悲者感之深不遑啟居/者勞之至已上二章先言私㤙後言公義而二者交)¶
　(相致/重也)¶
○翩翩(音/篇)者鵻(當作隹/朱惟反)載飛載下(叶後/五反)集于苞栩(况甫/反)¶
王事靡盬不遑將父(扶甫/反)¶
　興也翩翩飛貌鵻夫不(方浮反本/作鴂鴀)也今鵓鳩也凡鳥¶
　之短尾者皆隹屬將養也(輯録戴氏曰將/扶持奉侍之謂)○翩翩者¶
<pb:KR1c0030_WYG_011-9a>¶
　鵻猶或飛或下而集於所安之處今使(去/聲)人乃勞苦¶
　於外而不遑養(去/聲)其父(物得自由人不/如物故以起興)此君人者所¶
　以不能自安而深以為憂也范氏曰忠臣孝子之行¶
　役未嘗不念其親君之使臣豈待其勞苦而自傷哉¶
　亦憂其憂如已而已矣此聖人所以感人心也(憂其/憂則)¶
　(悦待其勞苦而自傷則怨矣輯錄謝氏曰忠孝不兩/全此人情之所難也先王勞使臣而言之及此探人)¶
　(情真切而/言之也)¶
○翩翩者鵻載飛載止集于苞杞(音/起)王事靡盬不遑將¶
<pb:KR1c0030_WYG_011-9b>¶
母(叶蒲/彼反)¶
　興也杞枸(音/苟)檵(音/計)也(此兩章乃言所以懐歸之故先/言公義後言私恩而私恩乃所)¶
　(歸重也輯錄嚴氏曰本草云名仙人杖西王母杖根/名地骨莖幹三五尺作叢詩中有三杞將仲子樹杞)¶
　(栁属也南山冇杞湛露杞&KR0068;山木也此詩/苞杞四月杞桋北山言采其杞枸杞也)¶
○駕彼四駱載驟(助救/反)駸駸(侵寝/二音)豈不懐歸是用作歌¶
將母来諗(深審/二音)¶
　賦也駸駸驟貌諗告也以其不𫉬養(去/聲)父母之情而¶
　來告於君也非使人作是歌也設言其情而勞(去/聲)之¶
<pb:KR1c0030_WYG_011-10a>¶
　耳獨言將母者因上章之文也(此章専言私恩不及/公義則恩為甚重而)¶
　(義有不必言矣輯錄范氏曰父至尊也母至親也知/母之親則知父之尊矣卒章再言母本其恩所起以)¶
　(教愛也愛母則敬父矣敬父則尊君矣未有愛親而/不愛其君者也觧頤曰忠孝非二道忠於君者必其)¶
　(能養於親者也然忠孝不兩立致其勞於外則必闕/其養於内又不可以不慮也為人臣者將欲致其力)¶
　(於私養歟則當官而行國事固不可以不恤將欲致/其力於王事歟則子職之不共又何以為孝哉此王)¶
　(者之勞使臣所以必探其情而代之言為人臣/者聞之亦必有以自慰而益不懈於用力矣)¶
　　　四牡五章章五句(一章二章言懐歸則將父母/之意在其中矣三章四章言)¶
　　　　(將父母則懐歸之意不言可知矣五章則曰/豈不懐歸又曰將母来諗則究言之而盡其)¶
<pb:KR1c0030_WYG_011-10b>¶
　　　　(情/矣)¶
　　　　按序言此詩所以勞使臣之来甚恊詩意故¶
　　　　春秋傳亦云(襄公/四年)而外傳以為章使臣之勤¶
　　　　所謂使臣雖叔孫之自稱亦正合其本事也¶
　　　　(輯錄外傳魯語曰叔孫穆子對曰鹿鳴君所/以嘉先君之好也敢不拜嘉四牡君所以章)¶
　　　　(使臣之勤也敢不重拜皇華君教使臣曰/毎懐靡及諏謀度詢必咨於周敢不拜教)但¶
　　　　儀禮又以為上下通用之樂疑亦本為(去/聲)勞¶
　　　　使臣而作其後乃移以他用耳(歌於使來之/時則勞其来)¶
<pb:KR1c0030_WYG_011-11a>¶
　　　　(也而極言在外之情如此則章其勤也勞其/来者此詩之用章其勤者詩中之意或謂皇)¶
　　　　(華之使為本國之臣四牡之使為諸侯之使/故朱子取小序説而引叔孫事以證之愚按)¶
　　　　(如此則與首章傳意不合此謂甚恊詩意特/以明其為勞而不為遣引叔孫事亦以證其)¶
　　　　(為勞詩耳若取来字之義則本國之使来歸/亦曰来諸侯之使来朝亦曰来用之二者無)¶
　　　　(不可也○增釋許氏曰章各五句一章二章/五章賦也自為一體上二句為一節下三句)¶
　　　　(為一節第二句第五句用韻其命辭用意皆/同三章四章興也亦自為一體上三句為一)¶
　　　　(節下二句為一節第二句三句五句用韵命/辭用意亦同一篇之中賦興既異體其文又)¶
　　　　(自各為一體也金履祥曰卒章獨言將母者/父丈夫也猶能自養婦人非子不能自養此)¶
<pb:KR1c0030_WYG_011-11b>¶
　　　　(尤人之/情也)¶
皇皇者華(芳無反/與夫叶)于彼原隰駪駪(所巾/反)征夫每懐靡及¶
　興也皇皇猶煌煌也華草木之華也髙平曰原下濕¶
　曰隰駪駪衆多疾行之貌征夫使臣與其屬也懐思¶
　也○此遣使臣之詩也君之使臣固欲其宣上徳而¶
　達下情(出則宣公徳入則達/下情使臣之職如此)而臣之受命亦惟恐其¶
　無以副君之意也(此所以冇靡/及之心也)故先王之遣使臣也¶
　美其行道之勤(即駪駪/征夫言)而述其心之所懐(即毎懐/靡及言)曰¶
<pb:KR1c0030_WYG_011-12a>¶
　彼煌煌之華則于彼原隰矣(言髙原下隰/皆有之也)此駪駪然¶
　之征夫則其所懐思常若有所不及矣(彼之物無處/不有此之心)¶
　(無時不然彼有以悦于人此無以/愜於已反順皆相因也故以為興)蓋亦因以為戒(輯/錄)¶
　(輔氏曰即穆子所/謂君教使臣之意)然其辭之婉而不迫如此詩之忠¶
　厚亦可見矣(有自足之心則非臣道之當然故首章/即以戒之也輯錄觧順曰毎懐靡及者)¶
　(毎事而思之則必歉然常若有所不及也然不曰使/臣而曰征夫則不特使臣此心其属亦此心也推此)¶
　(心以在外則耆老之在所當問遺逸之在所當求鰥/寡之在所當恤廢墜之在所當舉上徳之厚而欲其)¶
　(無不宣下情之逺而欲其無不達為使臣者固唯恐/無以副君之意而為其属者又惟恐無以為使臣之)¶
<pb:KR1c0030_WYG_011-12b>¶
　(助庶可以稱斯職矣於遣使之/時而歌此固所以勸勉之也)¶
○我馬維駒(恭于恭/侯二反)六轡如濡(如朱如/由二反)載馳載驅(虧于/虧由)¶
(二/反)周爰咨諏(子須子/侯二反)¶
　賦也如濡鮮澤也周徧爰於也咨諏訪問也○使臣¶
　自以毎懐靡及故廣詢愽訪以補其不及而盡其職¶
　也(廣愽二字/釋周字)程子曰咨訪使臣之大務(此下四章無/異義但言愈)¶
　(詳而意愈深矣輯録輔氏曰毎懐靡及者心也諏謀/度詢者事也有是心則有是事矣程子之意蓋謂人)¶
　(君正以耳目不得與逺民相接故遣使以宣已意而/通下情為之使者豈可不咨訪以副君意哉觧頥新)¶
<pb:KR1c0030_WYG_011-13a>¶
　(語以諏訪其事也諏有聚議之意謀冇計/畫之意度有體量之意詢有究問之意)¶
○我馬維騏(音/其)六轡如絲(叶新/齎反)載馳載驅周爰咨謀(叶/莫)¶
(悲/反)¶
　賦也如絲調忍(音/刃)也(調忍猶言/和柔也)謀猶諏也變文以恊¶
　韻爾下章放(上/聲)此(反覆/詠歌)¶
○我馬維駱六轡沃(烏毒/反)若載馳載驅周爰咨度(待洛/反)¶
　賦也沃若猶如濡也度猶謀也¶
○我馬維駰(音/因)六轡既均載馳載驅周爰咨詢¶
<pb:KR1c0030_WYG_011-13b>¶
　賦也隂白雜毛曰駰(輯錄爾雅疏曰隂淺黒色毛淺/黒而白兼雑毛者今名&KR0378;驄)¶
　均調也詢猶度也(所以諏謀度詢者以/有靡及之心而然也)¶
　　　皇皇者華五章章四句(輔氏曰首章述其/心後四章言其事)¶
　　　　按序以此詩為君遣使臣春秋内外傳皆云¶
　　　　君教使臣(此詩歌於出使之時遣之也而必/使之諏謀度詢教之也言其用則)¶
　　　　(曰遣言其/義則曰教)其說已見(音現/下同)前篇儀禮亦見鹿¶
　　　　鳴疑亦本為(去/聲)遣使臣而作其後乃移以他¶
　　　　用也然叔孫穆子所謂君教使臣曰毎懐靡¶
<pb:KR1c0030_WYG_011-14a>¶
　　　　及諏謀度詢必咨於周敢不拜教(此以忠信/訓周與諸)¶
　　　　(傳異輯錄注言必於/忠信之人咨此四事)可謂得詩之意矣范氏¶
　　　　曰王者遣使於四方教之以咨諏善道將以¶
　　　　廣聦明也夫臣欲助其君之徳必求賢以自¶
　　　　助故臣能從善則可以善君矣臣能聴諫則¶
　　　　可以諫君矣未有不自治而能正君者也(皇/華)¶
　　　　(遣使勸以義四牡勞使恤以情是以出則盡/其職歸則忘其勞由君之使臣有道也然四)¶
　　　　(牡皇華不以遣勞先後為次序而以私恩公/義輕重為次序君之厚臣如此輯録輔氏曰)¶
<pb:KR1c0030_WYG_011-14b>¶
　　　　(范氏説是餘意夫君臣一體也不能/咨諏善道則君亦安能聼用已言哉)¶
常棣之華鄂(五各/反)不韡韡(韋鬼/反)凡今之人莫如兄弟(侍/禮)¶
(反/)¶
　興也常棣棣也子如櫻桃可食鄂鄂然外見之貌不¶
　猶豈不也韡韡光明貌○此燕兄弟之樂歌故言常¶
　棣之華則其鄂然而外見者豈不韡韡乎凡今之人¶
　則豈有如兄弟者乎(輔氏曰此不取義但以豈不韡/韡興莫如兄弟耳愚謂此與何)¶
　(彼穠矣同例何字正呼曷不字也○此詩以莫如兄/弟一句為大㫖終篇皆𤼵此句之意輯錄毛傳鄂猶)¶
<pb:KR1c0030_WYG_011-15a>¶
　(鄂鄂然言外𤼵也疏鄭氏以為華以覆鄂鄂以承華/華鄂相承覆而光明猶兄弟相順而榮顯朱子從毛)¶
　(傳但以語相呼而為興也范氏曰凡今之/人言舉世之人也莫如兄弟親之至也)¶
○死䘮之威兄弟孔懐(叶胡/威反)原隰裒(薄侯/反)矣兄弟求矣¶
　賦也威畏懐思裒聚也○言死喪之禍他人所畏惡¶
　惟兄弟為相恤耳至於積尸裒聚於原野之間亦惟¶
　兄弟為相求也(凡今之人莫如/兄弟於此可見)此詩蓋周公既誅管¶
　蔡而作故此章以下専以死喪急難鬭鬩之事為言¶
　其志切其情哀乃處(上/聲)兄弟之變如孟子所謂其兄¶
<pb:KR1c0030_WYG_011-15b>¶
　闗(音/彎)弓而射(音/石)之則已垂涕泣而道(去/聲)之者(輯録朱/子曰此)¶
　(詩是制禮作樂時作這是先被他害所以當天下平/定後更作此詩故其詞哀切不似諸詩和平胡氏曰)¶
　(王氏云文武以来宴兄弟亦必有詩然鹿鳴四牡等/篇詞多和平唯常棣一篇詞多激切意若有所懲創)¶
　(則周公因管蔡之事/其後更為此詩無疑)序以為閔管蔡之失道者得之¶
　而又以為文武之詩則誤矣大抵舊説詩之時世皆¶
　不足信舉此自相矛盾(石凖/反)者以見其一端後不能¶
　悉辨也(輯錄輔氏曰二章至四章雖是周公處管蔡/之變故以死喪急難鬬鬩之事為言然兄弟)¶
　(真切之情亦惟至此際而後見分曉若於安平之時/觀之則人或以為朋友與兄弟等耳先王之制朋友)¶
<pb:KR1c0030_WYG_011-16a>¶
　(之服視兄弟有/差故特言之)¶
○脊(井益/反)令(音/零)在原兄弟急難(叶&KR0378;/沿反)毎有良朋况也永¶
歎(吐丹反叶/它涓反)¶
　興也脊令雝渠水鳥也(輯錄陸氏曰大如鷃雀長脚/長尾尖喙背上青灰色腹下)¶
　(白頸上黒如連錢杜陽人/謂之連錢嚴氏曰雪姑也)况𤼵語詞或曰當作怳(况/上)¶
　(聲見/柔桑)○脊令飛則鳴行則搖冇急難之意故以起興¶
　(此與闗雎之/興㝡相似)而言當此之時雖有良朋不過為(去/聲)之¶
　長歎息而已力或不能相及也(莫如兄弟又/於此可見)東莱吕¶
<pb:KR1c0030_WYG_011-16b>¶
　氏曰疎其所親而親其所疎此失其本心者也故此¶
　詩反覆言朋友之不如兄弟蓋示之以親疎之分(扶/問)¶
　(反/)使之反循其本也(輔氏曰先王之制朋友之服視/兄弟聖人恐人以二者等視之)¶
　(也故因燕兄/弟而𤼵之)本心既得則由親及疎秩然有序兄弟¶
　之親既篤朋友之義亦敦矣初非薄於朋友也苟雜¶
　施而不孫(音遜順也謂/順於理也)雖曰厚於朋友如無源之水¶
　朝滿夕除胡可保哉(於所厚者薄則欲/厚其所薄不䏻也)或曰人之在¶
　難朋友亦可以坐視與曰毎有良朋況也永歎則非¶
<pb:KR1c0030_WYG_011-17a>¶
　不憂憫但視兄弟急歎為有差等耳(兄弟以天屬朋/友以義合故其)¶
　(輕重/如此)詩人之詞容有抑揚然常棣周公作也聖人之¶
　言大小髙下皆宜而前後左右不相悖(音佩○重於/此而不輕於)¶
　(彼可謂語/意皆圓矣)¶
○兄弟鬩(許歴/反)于牆外禦其務(春秋傳作/侮罔甫反)毎有良朋烝¶
(之承/反)也無戎(叶而/土反)¶
　賦也鬩鬭狠也禦禁也烝𤼵語聲戎助也○言兄弟¶
　設有不幸鬭狠于内然有外侮則同心禦之矣雖有¶
<pb:KR1c0030_WYG_011-17b>¶
　良朋豈能有所助乎(莫如兄弟又/於此可見)冨辰曰兄弟雖有¶
　小忿不廢懿親(左傳僖公二十四年注曰懿美也然/死喪相恤患難相救是天理之本)¶
　(鬩牆禦侮則人欲昏迷之極而天理又/有不可滅者於此尤見兄弟為至親也)¶
○喪亂既平既安且寜雖有兄弟不如友生(叶桑/經反)¶
　賦也上章言患難之時兄弟相救非朋友可比此章¶
　遂言安寜之後乃有視兄弟不如友生者悖理之甚¶
　也(天理毎形於患難之際人欲易惑於宴安之時故/其悖理如此至此而莫如兄弟若有不然者矣)¶
○儐(賓徹/反)爾籩豆飲酒之飲(於慮/反)兄弟既具和樂(音/洛)且¶
<pb:KR1c0030_WYG_011-18a>¶
孺¶
　賦也儐陳飫饜具俱也(具者兄弟無故也或死/或生有不同則不具矣)孺小¶
　兒之慕父母也(真誠相悦/無或偽也)○言陳籩豆以醉飽而兄¶
　弟有不具焉則無與共享其樂矣(輯録謝氏曰此章/㑹集兄弟不惟和)¶
　(樂其情親義厚無異於孺子相慕也孺子無不/愛其親無不敬其兄者人欲未萌天理昭著也)¶
○妻子好(呼報/反)合如鼓瑟琴兄弟既翕(許及/反)和樂且湛¶
(荅南反叶/持林反)¶
　賦也翕合也(翕者同而無異也吉凶禍福苦/樂不同則所趨異嚮而不翕矣)○言妻¶
<pb:KR1c0030_WYG_011-18b>¶
　子好合如琴瑟之和而兄弟有不合焉則無以久其¶
　樂矣(好合即是和合翕訓合則止是人情事勢相同/而已輯錄問六章七章就他逸樂時良心𤼵處)¶
　(指出謂酒食備而兄弟冇不具則無以共其樂妻子/合而兄弟有不翕則無以久其樂葢居患難則人情)¶
　(不期而相親故天理常易復處逸樂多為物欲所轉/移故天理常隠而難尋故卒章冇是究是圖亶其然)¶
　(乎之語反復玩味真能使人孝友之心油然而生也/朱子曰此所謂生於憂患死于逸樂那二章正是遏)¶
　(人欲而存天理也須是恁地㸔○増釋二章至四章/言急難危殆之時惟兄弟為能相救六章七章又言)¶
　(燕樂和平之際無兄弟則亦無與共享而久安之反/覆而言則兄弟之情相與切至而不可觧者自見矣)¶
○宜爾室家(叶古/胡反)樂爾妻帑(音/奴)是究是圖亶其然乎(就/用)¶
<pb:KR1c0030_WYG_011-19a>¶
(乎字/為韻)¶
　賦也帑(孥/同)子究窮圖謀亶信也○宜爾室家者兄弟¶
　具而後樂且孺也樂爾妻帑者兄弟翕而後樂且湛¶
　也兄弟於人其重如此試以是究而圖之豈不信其¶
　然乎(莫如兄弟於此尤為可見而無疑也輯錄輔氏/曰觀周公之言如此則其所以誅管蔡者是豈)¶
　(得已者乎所謂處/聖人之不幸也)東莱吕氏曰告人以兄弟之當親¶
　未必不以為然者也苟非是究是圖實從事於此則¶
　亦未有誠知其然者也不誠知其然則所知者特其¶
<pb:KR1c0030_WYG_011-19b>¶
　名而已矣(知為兄弟之親而不/知其所以當親也)凡學蓋莫不然(此又/推之)¶
　(凡為初學之法此格物致知所以必求其極也○増/釋吴師道曰中庸引此二章之言子曰父母其順矣)¶
　(乎葢以明行逺自邇登髙自卑之意則詩之所言而/不及父母者蓋人能孝於父母自然能及于兄弟凡)¶
　(其薄於兄弟者皆不念父母之同體故也詩雖/不言其意固具此夫子説詩所以推而及之也)¶
　　　常棣八章章四句¶
　　　　此詩首章略言至親莫如兄弟之意次章乃¶
　　　　以意外不測之事言之以明兄弟之情其切¶
　　　　如此三章但言急難則淺於死喪矣至於四¶
<pb:KR1c0030_WYG_011-20a>¶
　　　　章則又以其情義之甚薄而猶有所不能已¶
　　　　者言之其序若曰不待死喪然後相收但有¶
　　　　急難便當相助言又不幸而至於或有小忿¶
　　　　猶必共禦外侮其所以言之者雖若益輕以¶
　　　　約而所以著夫兄弟之義者益深且切矣至¶
　　　　於五章遂言安寕之後乃謂兄弟不如友生¶
　　　　則是至親反為路人而人道或幾乎息矣故¶
　　　　下兩章乃復(扶又/反)極言兄弟之恩異形同氣¶
<pb:KR1c0030_WYG_011-20b>¶
　　　　死生苦樂無適而不相須之意(死生自既具/言苦樂自既)¶
　　　　(翕言兄弟之間有死者有苦者則/生而樂者亦不得以全其樂矣)卒章又申¶
　　　　告之使反覆窮極而驗其信然可謂委曲漸¶
　　　　次説盡人情矣讀者宜深味之(輯錄通釋曰/五章言喪亂)¶
　　　　(既平以結二章三章四章所言患難相與之/意而繼言安寕之後兄弟之恩乃有疎薄者)¶
　　　　(以起六章七章所陳兄弟之恩無適而不相/須之意卒章又以宜室家結六章所言樂妻)¶
　　　　(帑結七章所言而復繼言其理之誠然使人/有以考騐之也詩凡八章唯卒章無兄弟字)¶
　　　　(餘章反覆言兄弟者凡八其言人情之委曲/天倫之厚重者哀傷激切故不若其他宴樂)¶
<pb:KR1c0030_WYG_011-21a>¶
　　　　(兄弟者樂歌之和平也觧頤曰此詩自三章/至五章皆舉朋友以明兄弟之當親自六章)¶
　　　　(至八章復舉妻子/以明兄弟之當厚)¶
伐木丁丁(陟耕/反)鳥鳴嚶嚶(於耕/反)出自幽谷遷于喬木嚶¶
其鳴矣求其友聲相(息亮/反)彼鳥矣猶求友聲矧伊人矣¶
不求友生(叶桑/經反)神之聴之終和且平¶
　興也丁丁伐木聲嚶嚶鳥聲之和也幽深遷升喬髙¶
　相視矧況也○此燕朋友故舊之樂歌故以伐木之¶
　丁丁興鳥鳴之嚶嚶(伐木非一人鳥鳴亦是雌雄唱/和二者皆冇相應之聲也此以)¶
<pb:KR1c0030_WYG_011-21b>¶
　(相應相求/之意為興)而言鳥之求友遂以鳥之求友喻人之不¶
　可無友也人能篤朋友之好(去/聲)則神之聴之(聴冇順/從之意)¶
　(蓋使之遂/所願也)終和且平矣(和平猶和好也心志孚合相/與無窮所謂終和且平也交)¶
　(道之保始終為難惟篤於朋友之好則神必聴之而/使之恒久不渝矣篤之之云即是求之之謂謂之求)¶
　(者竭真誠以致其厚之之心即下兩章所言是也蓋/此詩歌於燕飲之時故首陳其意如此輯錄楊氏云)¶
　(五品天叙人之大倫也朋友居一焉故謂之達道不/由其道則人倫廢而天理滅得罪於天矣其能終和)¶
　(且平/乎)¶
○伐木許許(呼古/反)釃(所宜/反)酒有藇(象吕/反)既有肥羜(直吕/反)¶
<pb:KR1c0030_WYG_011-22a>¶
以速諸父(扶雨/反)寧適不来㣲我弗顧(叶居/五反)於(音/烏)粲洒(所/&KR0520;)¶
(反/)埽(蘇報反叶/蘇吼反)陳饋八簋(叶已/有反)既有肥牡以速諸舅(其/九)¶
(反/)寧適不来㣲我有咎(其九/反)¶
　興也(輔氏曰此其起興與首章同不言鳥鳴/以下者承首章而省文也下章亦然)許許衆¶
　人共力之聲淮南子曰舉大木者呼邪(余遮/反)許葢舉¶
　重勸力之歌也(輯録淮南子道應訓章翟煎對梁恵/王曰夫舉大木者前呼耶許後亦應)¶
　(之/)釃酒者或以筐或以草泲(子禮/反)之而去(上/聲)其糟也¶
　禮所謂縮酌用茅是也(以茅去滓出郊特牲輯錄陳/氏曰縮泲也酌斟酌也謂醴)¶
<pb:KR1c0030_WYG_011-22b>¶
　(齊濁泲而後可斟酌也用/茅者以茅覆藉而泲之也)藇美貌羜未成羊也(輯錄/爾雅)¶
　(注曰俗呼五/月羔為羜也)速召也諸父朋友之同姓而尊者也㣲¶
　無顧念也於歎辭粲鮮明貌八簋器之盛也諸舅朋¶
　友之異姓而尊者也先諸父而後諸舅者親疎之殺¶
　(所界/反)也咎過也○言具酒食以樂朋友如此寜使彼¶
　適有故而不来而無使我恩意之不至也(輯録范氏/曰寕適不)¶
　(来豈必期其至哉不来在人弗/顧在我躬自厚而不責於人也)孔子曰所求乎朋友¶
　先施之未能也此可謂能先施矣(弗顧有咎則間隙/生備極情文以篤)¶
<pb:KR1c0030_WYG_011-23a>¶
　　(朋友之好庶幾/和平之有終也)¶
○伐木于阪(叶孚/臠反)釃酒有愆籩豆有踐(在演/反)兄弟無逺¶
民之失徳乾餱(音/侯)以愆(叶起/淺反)有酒湑(思吕/反)我無酒酤(音/古)¶
我坎坎鼓我蹲蹲(七旬/反)舞我迨(音/待)我暇(叶後/五反)矣飲此湑¶
矣¶
　興也愆多也踐陳列貌兄弟朋友之同儕者無逺皆¶
　在也先諸舅而後兄弟者尊卑之等也(輯錄通釋曰/詩言兄弟多)¶
　(矣鄭風揚之水昏姻之黨唐杕杜雅常棣頍弁斯干/行葦等篇同氣之親也此詩則同儕之友也各随所)¶
<pb:KR1c0030_WYG_011-23b>¶
　(指而不/同耳)乾餱食之薄者也(輯錄説文乾食也徐鍇云/今人謂乾飯為餱王制乾)¶
　(豆注謂腊之/以為豆實)愆過也湑亦釃也酤買也坎坎擊鼓聲¶
　蹲蹲舞貌(湑我者我湑之也酤我者我酤之也/鼓我舞我我鼓我舞之也語皆倒)迨及¶
　也○言人之所以至於失朋友之義者非必有大故¶
　或但以乾餱之薄不以分人而至於有愆耳故我於¶
　朋友不計有無但及閒暇則飲酒以相樂也(失徳則/相棄絶)¶
　(矣及時相樂以篤朋友之好庶㡬和平之有終也輯/錄輔氏曰民之失徳乾餱以愆曰民則自上言下之)¶
　(辭言細民之相失或以薄物飲酒不以相分之故蓋/前章既言具厚故此章又以薄者言之且乾餱之愆)¶
<pb:KR1c0030_WYG_011-24a>¶
　(亦㣲過耳於㣲過而尤不敢不謹則其大者可知矣/○增釋人之於朋友甚以相得而或以乾餱不及之)¶
　(故遂致情義之有間也謂之失徳而彼有不及我無/所譴則失徳之謂何所與於已也但及暇時以我湑)¶
　(我酤我鼓我舞燕飲相樂唯/如此可以篤全朋友之道哉)¶
　　　伐木三章章十二句(首章主言求友二章三/章皆以𤼵首章之求友)¶
　　　　劉氏曰此詩每章首輒云伐木凡三云伐木¶
　　　　故知當為三章舊作六章誤矣今從其説正¶
　　　　之(此篇以求友為主求之之道無他飲食燕/樂而已禮文之盛恩意之隆殷勤悃欵無)¶
　　　　(所不至此即求之之道也此古人所以保交/道而全天倫也輯錄語録伐木大意皆自言)¶
<pb:KR1c0030_WYG_011-24b>¶
　　　　(待朋友不可不加厚/之意所以感𤼵之也)¶
天保定爾亦孔之固俾爾單(音/丹)厚何福不除(直慮/反)俾爾¶
多益以莫不庶¶
　賦也保安也爾指君也(輯錄劉辰翁曰詩人爾君雖/古人爾汝之常抑非此無以)¶
　(著其親愛諄/至之情也)固堅單盡也除除舊而生新也(往者乃/消来者)¶
　(復受福之在/已無少間也)庶衆也(輯録猶所謂其來/如幾其多如法也)○人君以鹿¶
　鳴以下五詩燕其臣臣受賜者歌此詩以答其君言¶
　天之安定我君使之獲福如此也(無時而不受福則/積之也極厚故以)¶
<pb:KR1c0030_WYG_011-25a>¶
　(單厚言無事而不受福則得之也極多故以多益言/何福不除以莫不庶正以申言单厚多益之意也○)¶
　(此章言福之悠久而又盛大如此輯録通釋曰鹿鳴/以下五詩所言非同一事所歌非同一時所宴非同)¶
　(一臣而其臣之答之則唯同歌此詩者蓋凡臣子之/祝報其君唯原其福禄夀考而已試取前五詩分而)¶
　(讀之而各以此詩荅之尤可見其/一時君臣相與殷勤忠厚之意)¶
○天保定爾俾爾戩(子淺/反)穀罄無不宜受天百禄降爾¶
遐福維日不足¶
　賦也聞(去/聲)人氏(名/滋)曰戩與剪同盡也穀善也盡善云¶
　者猶其曰單厚多益也罄盡(無處而不受福則隨所/處而皆善故以戩穀言)¶
<pb:KR1c0030_WYG_011-25b>¶
　(罄無不宜又覆説戩穀之意也天既使爾盡善而/盡無不善則爾於凡事皆安且適而受福甚多矣)遐¶
　逺也爾有以受天之禄矣而又降爾以福(輔氏曰受/天百禄已)¶
　(然之事降爾遐福方来之事愚謂受天百禄/以上言其盛大降爾遐福以下言其悠久)言天人¶
　之際交相與也(爾既受於天天又錫於爾一受/一錫反覆申重所謂交相與也)書所¶
　謂昭受上帝天其申命用休(輯錄見益稷蔡氏曰以/是昭受于天天豈不重)¶
　(命而用/休美乎)語意正如此(此章言其福之盛大而又悠逺/如此輯錄通釋曰此與嘉樂之)¶
　(詩所謂宜民宜人受禄于天保佑命之自天申之語/意正同蓋此詩歌於宴享之際以答前詩嘉樂歌於)¶
　(繹祭之日以答鳬鷖/皆祝願人君之辭也)¶
<pb:KR1c0030_WYG_011-26a>¶
○天保定爾以莫不興如山如阜如岡如陵如川之方¶
至以莫不增¶
　賦也興盛也髙平曰陸大陸曰阜大阜曰陵皆髙大¶
　之意(輯録岡為山之髙/者陵為阜之大者)川之方至言其盛長之未可¶
　量也(山阜岡陵崇髙而盛大也川之方至増長而悠/久也二者皆有興盛之意故用以形容如此)¶
　(輯録語録此及上章皆人臣頌祝其君之言/然辭煩而不殺者以其愛君之心無已也)¶
○吉蠲(古𤣥/反)為饎(尺志/反)是用孝享(叶虚/良反)禴(餘若/反)祠烝嘗¶
于公先王君曰卜爾萬夀無疆¶
<pb:KR1c0030_WYG_011-26b>¶
　賦也吉言諏日擇士之善蠲言齊戒滌濯之潔(諏日/卜柔)¶
　(日也擇士選助祭之臣也齊戒其心滌濯其身内外/皆致其潔也輯錄諏謀也柔日丁巳也必先諏此日)¶
　(明日乃筮見少牢饋食禮將祭必先習射以擇士射/中者得與於祭所擇之士謂諸侯諸臣及所貢士也)¶
　(見射義餘/見生民)饎(輯錄儀禮有饎爨/注炊黍稷曰饎)酒食也享獻也宗廟¶
　之祭春曰祠夏曰禴秋曰嘗冬曰烝(輯錄王制礿禴/嘗烝鄭氏曰此)¶
　(蓋夏殷之祭名周則春曰/祠夏曰礿以禘為殷祭也)公先公也謂后稷以下至¶
　公叔祖類也(祖類公叔名/即組紺也)先王大王以下也(輯錄鄭/氏曰先)¶
　(公謂后稷至諸&KR0614;音綢史記曰公叔祖類生古公亶/父索隠云古公亶父之父世本作太公組紺諸&KR0614;三)¶
<pb:KR1c0030_WYG_011-27a>¶
　(代世表作叔類孔氏曰周之所追王太王以下太王/之前皆為先公○問古先追王之禮武王周公以王)¶
　(業肇於太王王季文王故追王三王至於組紺以上/則上祀以先公之禮朱子曰然周禮祀先王以衮冕)¶
　(祀先公以鷩冕鷩冕諸侯之服/但乃是天子祭先公之禮耳)君通謂先公先王也¶
　卜猶期也此尸傳神意以嘏主人之詞(嘏音假輯錄/祝為尸致福)¶
　(於主人之詞孔氏曰少牢禮云皇尸命工祝承致多/福無疆于汝孝孫之等是傳神辭嘏主人也歐陽氏)¶
　(曰此章又言非惟天之福我君如此至于四/時豐潔酒食祀其先公先王而神亦降之福)文王時¶
　周未有曰先王者此必武王以後所作也(此言祖宗/降福之故)¶
　(必&KR0274;嘏詞以柷之者明其出於神意而非無徴之/言也將祭而先盡其誠則致祭而必受其福矣)¶
<pb:KR1c0030_WYG_011-27b>¶
○神之弔(都歴/反)矣詒(以之/反)爾多福(叶筆/力反)民之質矣日用¶
飲食羣&KR0058;百姓徧為爾徳¶
　賦也弔至也神之至矣猶言祖考来格也詒遺質實¶
　也言其質實無偽(輯錄謝氏曰不澆薄以作偽不巧/詐以趨利渾渾然如太古之民是)¶
　(之謂/質)日用飲食而已(耕田鑿井不任私/智所謂皥皥如也)羣衆也&KR0058;黒¶
　也猶秦言黔(其淹反/黒也)首也百姓庶民也(既曰羣&KR0058;又/曰百姓所以)¶
　(盡天下/之人也)為爾徳者則而象之猶助爾而為徳也(民徳/如此)¶
　(實君徳冇以化之但羣黎百姓為之於下反若助人/君而為徳爾○神降多福則不惟福爾一身而已必)¶
<pb:KR1c0030_WYG_011-28a>¶
　(使民徳歸厚而為人君之大福也上章専言其悠久/此章専言其盛大福至於此無以加矣輯錄嚴氏曰)¶
　(此祝君之福而祝君之徳歸美之中冇責難者寓若/盡言福禄則全篇皆容悦之辭豈古者君臣相與之)¶
　(義邪凡詩人頌福多兼徳言之又言徳者民心所自/得而曰徧為爾徳者民因君而全其天故民之徳皆)¶
　(君之徳猶曰莫匪爾極也○增釋此承上章祭祀而/言神之降福推而至於民之質實百姓之為徳莫非)¶
　(君之福也亦莫非君之徳也/所謂徳者其一篇之本領歟)¶
○如月之恒(胡登/反)如日之升如南山之夀不騫(起䖍/反)不¶
崩如松栢之茂無不爾或承¶
　賦也恒弦(輯錄恒訓弦當/從古鄧反為正)升出也月上弦而就盈(輯/錄)¶
<pb:KR1c0030_WYG_011-28b>¶
　(八日上弦月體正半似弓之/張而弦直又進八分方满)日始出而就明騫虧也¶
　承繼也言舊葉將落而新葉已生相繼而長茂也(相/繼)¶
　(長茂則有加而無已也歐陽子曰此専欲其悠久故/多引不虧不壊之物以為况輔氏曰盛大而不悠久)¶
　(則無足稱故末章歸宿於久長之意愚謂三章主言/興盛而兼久長之意此章専言久長而兼興盛之意)¶
　(盛大悠久反覆詠歌不一而足也輯錄觧頤曰日月/松柏喻其福之方進而不已南山喻其福之有常而)¶
　(不/變)¶
　　　天保六章章六句(一章二章言天降之福三章/極其形容擬議之四章五章)¶
　　　　(言祖考降之福六章極其形容擬議之輯錄/此詩文意重複以見愛其上深至如此程子)¶
<pb:KR1c0030_WYG_011-29a>¶
　　　　(曰天保詩盛陳人君受天之祐福禄/之厚䝉被臣民由君徳之所致也)¶
采薇采&KR0340;&KR0340;亦作(叶則/故反)止曰歸曰歸嵗亦莫(音/慕)止靡室¶
靡家(叶古/乎反)玁(音/險)狁(音/允)之故不遑啓居玁狁之故(此章作/與莫故)¶
(叶&KR0340;與歸叶/家又與居叶)¶
　興也薇菜名作生出地也莫晚靡無也玁狁北狄也¶
　(○增釋許氏曰史記唐虞以上冇三戎獫狁葷粥/戰國後為匈奴注堯曰葷粥周曰玁狁獫與玁同)遑¶
　暇啓跪也○此遣戍役之詩以其出戍之時采&KR0340;以¶
　食而念歸期之逺也故為其自言而以采&KR0340;起興(詩/以)¶
<pb:KR1c0030_WYG_011-29b>¶
　(正言出戍之事非為采&KR0340;而作也但借/當時所事為起語而用四句相呼應耳)曰采&KR0340;采&KR0340;¶
　則&KR0340;亦作止矣曰歸曰歸則嵗亦莫止矣(&KR0340;方生而/出戊春莫)¶
　(矣方以何時為歸期乎必明年/之嵗莫矣預言之以定其志也)然凡此所以使我舎¶
　其室家而不暇啓居者非上之人故為是以苦我也¶
　直以玁狁侵陵之故有所不得已而然耳蓋叙其勤¶
　苦悲傷之情而又風(去/聲)以義也(輯錄通釋曰不遑啓/居則勤苦矣曰歸曰)¶
　(歸靡室靡家則悲傷矣此所以叙其私情也一則曰/玁狁之故二則曰玁狁之故又因風以公義也一詩)¶
　(之中唯以私情公義反覆/為言所以感人者深矣)程子曰毒民不由其上(輯/錄)¶
<pb:KR1c0030_WYG_011-30a>¶
　(此以玁狁/之故生義)則人懐敵愾(音/慨)之心矣(愾怒也指其可怒/者而言也輯錄左)¶
　(傳文四年敵王所愾輔氏曰程子此言/萬世用兵之定法順之則吉悖之則凶)又曰古者戍¶
　役兩朞而還今年春莫(即暮/字)行明年夏代者至復留¶
　備秋至(備秋二字與下文防秋/相應以至字為句絶)過十一月而歸又明¶
　年中(即仲/字)春至春莫遣次戍者毎秋與冬初兩畨戍¶
　者皆在疆圉如今之防秋也(此章蓋即啓行之時而/言其戍守之故如此輯)¶
　(録熊氏曰北狄畏暑耐寒又秋氣折膠則弓/弩可用故秋冬易為侵暴每留屯以防之)¶
○采&KR0340;采&KR0340;&KR0340;亦柔止曰歸曰歸心亦憂止憂心烈烈¶
<pb:KR1c0030_WYG_011-30b>¶
載飢載渴(叶巨/烈反)我戌未定靡使歸聘¶
　興也柔始生而弱也烈烈憂貌載則也定止聘問也¶
　○言戍人念歸期之逺而憂勞之甚然戍事未已則¶
　無人可使歸而問其室家之安否也(此章則預言其/在道之時而欲)¶
　(以義勝恩如此輯錄輔氏曰戍者勤苦之情大㮣最/切者有四一則有舎其室家之悲二則冇不遑啓居)¶
　(之勞三則有載飢載渴之苦四則有不得其家音/信之憂故此詩於首兩章備道此四事以慰之)¶
○采&KR0340;采&KR0340;&KR0340;亦剛止曰歸曰歸嵗亦陽止王事靡盬¶
不遑啓處憂心孔疚(叶訖/力反)我行不来(叶六/直反)¶
<pb:KR1c0030_WYG_011-31a>¶
　興也剛既成而剛也(輯錄李氏曰始遣戍時&KR0340;始生/其後&KR0340;長而柔又其後&KR0340;壮而)¶
　(剛以見天/時之變爾)陽十月也時純隂(坤/)用事嫌於無陽故名¶
　之曰陽月也(前言嵗莫而歸啓行時也此言嵗陽戍/畢將歸時也輯錄問十月何以為陽月)¶
　(朱子曰剥盡而坤復則一陽生也復之一陽不是頓/然便生乃自坤卦積来如一月三十日以復之一陽)¶
　(分作三十分從小雪後一日生一分到十一月半一/陽始成以此見天地無休息○增釋十月本隂而名)¶
　(陽是陽無可盡之理故也聖人設卦坤為純/隂之象上六曰龍豈非抑隂扶陽之意乎)孔甚疚¶
　病也来歸也此見士之竭力致死無還心也(此章亦/預言其)¶
　(在道之時而欲捐生赴義如此○上章國事為重而/家為輕此章王事為重而身為輊是皆所以教之也)¶
<pb:KR1c0030_WYG_011-31b>¶
○彼爾維何維常之華(芳旡胡/𤓰二反)彼路斯何君子之車(斤/於)¶
(尺奢/二反)戎車既駕四牡業業豈敢定居一月三捷¶
　興也爾華盛貌(輯錄釋音爾乃/禮反與薾通)常常棣也路戎車也¶
　君子謂將帥(並去/聲)也(輯錄孔氏曰乗路車而稱君子/故知謂將帥得稱路者左傳鄭)¶
　(子僑叔孫豹王賜之大/路足卿車得稱路車)業業壮也捷勝也○彼爾然¶
　而盛者常棣之華也彼路車者君子之車也(此専以/語相呼)¶
　(為興與何彼/穠矣同例)戎車既駕而四牡盛矣則何敢以定居¶
　乎庶乎一月之間三戰而三捷矣(此章預言其在戍/所之時而畜勇以)¶
<pb:KR1c0030_WYG_011-32a>¶
　(待敵者/如此)¶
○駕彼四牡四牡騤騤(求龜/反)君子所依小人所腓(符非/反)¶
四牡翼翼象弭(彌氏/反)魚服(叶蒲/北反)豈不日戒(叶訖/力反)玁狁孔¶
&KR0068;¶
　賦也騤騤强也依猶乗也腓猶芘也程子曰腓隨動¶
　也如足之腓足動則隨而動也(輯録黄氏曰吴伯豐/嘗問先生曰腓為先)¶
　(足而動不當引之以觧此詩之義不若猶芘之得也/生民詩牛羊腓字之傳亦以腓為芘先生答曰兩説)¶
　(誠不合當刪去按朱傳固不當兼収二説伯豐尤不/當云隨動之説而存猶芘之説也毛氏初釋腓字為)¶
<pb:KR1c0030_WYG_011-32b>¶
　(避字鄭氏知避之說難通遂云腓當作芘葢改腓為/芘非訓腓為芘也又豈可因其改字遂訛以為字訓)¶
　(耶若以腓為随動雖祖程說而程非自為之言也字/書腓者脛腨易之咸艮皆取象於腓以著其隨物而)¶
　(動伯豐何乃以先動為疑世豈有足不動而足肚自/先動者乎若生民詩牛羊腓字之正以牛羊足不踐)¶
　(棄路之嬰兒以足肚回護而過之若字愛然爾亦不/當援為芘義之證故此詩腓字朱傳止當獨留程説)¶
　翼翼行(音/杭)列整治(去/聲)之状象弭以象骨飾弓弰(師交/反)¶
　也魚獸名似猪東海有之其皮背上斑文腹下純青¶
　可為弓鞬(居言反/弓衣也)矢服也戒警&KR0068;急也○言戎車者¶
　將帥之所依乗戍役之所芘倚(輯錄劉執中曰君子/則依之以為備禦也)¶
<pb:KR1c0030_WYG_011-33a>¶
　(小人則腓之以為進退也嚴氏曰遣將率/戍役同歌是詩故以君子小人兼言之)且其行列¶
　整治而器械精好如此豈不日相警戒乎玁狁之難¶
　甚急誠不可以忘備也(此章以預言在戊所之時而/致謹以防冦者如此○上章)¶
　(不敢有畏心此章不敢冇慢心亦皆所以教之也輯/釋通釋曰此及上章皆託為軍士自言車馬器械之)¶
　(盛備而以章末専以公義為/言所以美之所以風之也)¶
○昔我往矣楊栁依依今我来思雨(于付/反)雪霏霏(芳菲/反)¶
行道遲遲載渴載飢我心傷悲莫知我哀(叶於/希反)¶
　賦也楊栁蒲栁也(輯錄謝氏曰依依者初抽條之時/質柔性弱嫋娜不定如欲依倚它)¶
<pb:KR1c0030_WYG_011-33b>¶
　(物/也)霏霏雪盛貌遲遲長逺也○此章又設為役人預¶
　自道其歸時之事以見其勤勞之甚也程子曰此皆¶
　極道其勞苦憂傷之情也上能察其情則雖勞而不¶
　怨雖憂而能勵矣范氏曰予於采&KR0340;見先王以人道¶
　使人後世則牛羊而已矣(此章預言其来歸之時道/塗感慨如此  首章風諭)¶
　(以不得已之意末章體悉以不/忍人之心起結兩章相應也)¶
　　　采&KR0340;六章章八句(前三章雖兼私情公義言而/重在義四章五章専言公義)¶
　　　　(六章専言私情教戒以倡其勤憫恤以致其/悦使人之道當然也○此詩見先王仁厚之)¶
<pb:KR1c0030_WYG_011-34a>¶
　　　　(至○增釋許氏曰采&KR0340;以下三詩雖曰遣戍/勞還而専主於玁狁蓋非泛言也抑當是之)¶
　　　　(時有玁狁連西戎為中國之患命將出師或/周公作此詩而遣勞之故能深知其情而極)¶
　　　　(道之而且勸之如此後/凡出師則皆以歌之也)¶
我出我車于彼牧(叶莫/狄反)矣自天子所謂我来(叶六/直反)矣召¶
彼僕夫謂之載(叶節/力反)矣王事多難(乃旦/反)維其&KR0068;矣¶
　賦也牧郊外也(邑外曰郊/郊外曰牧)自從也天子周王也僕夫¶
　御夫也○此勞(去/聲)還(音/旋)率(與帥/同)之詩追言其始受命¶
　出征之時出車於郊外而語(去/聲)其人曰我受命於天¶
<pb:KR1c0030_WYG_011-34b>¶
　子之所而来於是乎召僕夫使之載其車以行而戒¶
　之曰王事多難是行也不可以緩矣(&KR0274;其往時忠敬/之心以勞之)¶
○我出我車于彼郊(叶音/髙)矣設此旐(音/兆)矣建彼旄(音/毛)矣¶
彼旟(音/餘)旐斯胡不斾斾(叶蒲/寐反)憂心悄悄僕夫況瘁(以醉/反)¶
　賦也郊在牧内(輯録劉氏曰都城外五十/里為近郊百里為逺郊也)蓋前軍已¶
　至牧而後軍猶在郊也(輯録邱氏曰將言建旐設/旄之事又本出車言之也)設¶
　陳也龜蛇曰旐建立也旄注旄於旗干之首也鳥隼¶
　曰旟鳥隼龜蛇曲禮所謂前朱雀而後𤣥武也楊氏¶
<pb:KR1c0030_WYG_011-35a>¶
　曰師行之法四方之星各隨其方以為左右前後(輯/錄)¶
　(曲禮陳氏曰朱雀𤣥武青龍白虎四方宿名也以為/旗章其旒數皆效之龍旂則九旒雀則七旒虎則六)¶
　(旒龜蛇則/四旒也)進退有度各司其局(局部分也左者常左/右者常右前後亦然)¶
　(不易其所也語本曲禮輯錄曲禮云進退有度左右/有局各司其局鄭氏曰度謂伐與步數疏曰如牧誓)¶
　(所云左右有局者軍之左右各有部分/不相濫也各司其局者軍行須監領也)則士無失伍¶
　離次矣斾斾飛揚之貌悄悄憂貌况兹也或云當作¶
　怳(况上/聲)○言出車在郊建設旂幟(音/熾)彼旂幟者豈不¶
　斾斾而飛揚乎但將帥方以任大責重為憂而僕夫¶
<pb:KR1c0030_WYG_011-35b>¶
　亦為之恐懼而憔悴耳(旟旐有威武奮揚之勢而將/士則不免憂懼斂束之心也)¶
　(輯録謝氏曰兵凶器戰危事不可以易心處之為将/帥者憂心則悄悄為僕夫者情况則憔悴皆臨事而)¶
　(懼者善/用兵也)東莱吕氏曰古者出師以喪禮處之(輯録老/子偃武)¶
　(章云吉事尚左凶事尚右偏將軍居左上將軍居右/言以喪禮處之殺人之衆以悲哀泣之戰勝以喪禮)¶
　(處/之)命下之日士皆泣涕(輯錄孫子九地篇云令𤼵之/日士卒坐者涕霑襟偃卧者)¶
　(涕交頤○增釋金履祥曰出師以喪禮處之/士涕泣蓋必死也惟必死是以能勝之也)夫子之¶
　言行三軍亦曰臨事而懼皆此意也(述其往時憂懼/之心以勞之也)¶
○王命南仲往城于方出車彭彭(叶鋪/郎反)旂旐央央(於良/反)¶
<pb:KR1c0030_WYG_011-36a>¶
天子命我城彼朔方赫赫南仲玁狁于襄¶
　賦也王周王也南仲此時大将也方朔方今靈夏等¶
　州之地(輯錄毛氏曰近/玁狁之國也)彭彭衆盛貌交龍為旂此所¶
　謂左青龍也央央鮮明也赫赫威名光顯也襄除也¶
　或曰上也與懐山襄陵之襄同(輯錄見/堯典)言勝之也○¶
　東萊吕氏曰大將傳天子之命以令軍衆於是車馬¶
　衆盛旂旐鮮明威靈氣熖赫然動人矣兵事以哀敬¶
　為本而所尚則威二章之戒懼三章之奮揚並行而¶
<pb:KR1c0030_WYG_011-36b>¶
　不相悖也(敬則不輕敵勇則不畏敵二者必相/濟也與采&KR0340;四章五章之意相似)程子¶
　曰城朔方而玁狁之難除禦戎狄之道守備為本不¶
　以攻戰為先也(述其往時𤼵揚/之氣以勝之)¶
○昔我往矣黍稷方華(叶芳/無反)今我来思雨(于付/反)雪載塗¶
王事多難不遑啓居豈不懐歸畏此簡書¶
　賦也華盛也塗涷釋而泥塗也(東風觧/凍之時)簡書戒命也¶
　隣國有急則以簡書相戒命也或曰簡書䇿命臨遣¶
　之詞也(從後説優輯錄語録云前説只據左氏簡書/同惡相恤之謂然此是天子戒命不得謂之)¶
<pb:KR1c0030_WYG_011-37a>¶
　(隣國孔氏曰古者無/紙冇事則書於簡)此言其既歸在塗而本其往時¶
　所見與今還時所遭以見其出之久也(述其来歸之/時道塗感慨)¶
　(之情以/勞之)東莱吕氏曰采&KR0340;之所謂往遣戍時也此詩¶
　之所謂往在道時也采&KR0340;之所謂来戍畢時也此詩¶
　之所謂来歸而在道時也¶
○喓喓(於遥/反)草蟲趯趯(他歴/反)阜螽未見君子憂心忡忡¶
(敕中/反)既見君子我心則降(户江反叶/胡攻反)赫赫南仲薄伐西¶
戎¶
<pb:KR1c0030_WYG_011-37b>¶
　賦也此言將帥(並去/聲)之出征也其室家感時物之變¶
　而念之以為未見而憂之如此必既見而後心可降¶
　耳(此與召南草蟲同但彼為婦人自述之/詞此則述婦人之情而代賦其事耳)然此南仲¶
　今何在乎方往伐西戎而未歸也(述其未至之時室/家思念之情以勞)¶
　(之/)豈既却玁狁而還師以伐昆夷也與薄之為言聊¶
　也蓋不勞餘力矣¶
○春日遲遲卉(許貴/反)木萋萋(七西/反)倉庚喈喈(音皆叶/居奚反)采¶
蘩祁祁(巨移/反)執訊(音/信)獲醜薄言還(音/旋)歸赫赫南仲玁狁¶
<pb:KR1c0030_WYG_011-38a>¶
于夷¶
　賦也卉草也萋萋盛貌倉庚黄鸝也喈喈聲之和也¶
　訊其魁首當訊問者也醜徒衆也夷平也○歐陽氏¶
　曰述其歸時春日暄妍草木榮茂而禽鳥和鳴(遣戍/之又)¶
　(明年仲春至/則此時也)於此之時執訊獲醜而歸豈不樂(音/洛)哉¶
　(述其今日凱還/之功以勞之)鄭氏曰此詩亦伐西戎獨言平玁狁¶
　者玁狁大故以為始以為終¶
　　　出車六章章八句(前三章啓行時也四章五章/歸而未至時也六章既歸時)¶
<pb:KR1c0030_WYG_011-38b>¶
　　　　(也輯錄程子曰此詩所賦自受命至還歸其/事有叙大要在歸功將帥○増釋吴師道曰)¶
　　　　(一章受命戒警二章臨時戒懼三章威怒奮/揚出征時也四章感慨勞苦五章感念室家)¶
　　　　(六章和樂歡欣既征而歸也先戒懼而後奮/怒故其怒也無敵先勞苦而後悦樂故其樂)¶
　　　　(也有終非但曲盡人情抑且/當乎義理詩人善言如此)¶
有杕(大計/反)之杜有睆(華板/反)其實王事靡盬繼嗣我日日¶
月陽止女心傷止征夫遑止¶
　賦也睆實貌嗣續也陽十月也(此即遣戍之明年十/月出車所謂嵗亦陽)¶
　(止之/時也)遑暇也○此勞(去/聲)還(音/旋)役之詩故追&KR0274;其未還¶
<pb:KR1c0030_WYG_011-39a>¶
　之時室家感於時物之變而思之曰特生之杜有睆¶
　其實則秋冬之交矣而征夫以王事出乃以日繼日¶
　而無休息之期(此詩前三章雖有王事靡/盬一句而實重在私情也)至于十月¶
　可以歸而猶不至故女心悲傷而曰征夫亦可以暇¶
　矣曷為而不歸哉(輯録通釋曰次年十月乃戍畢之/時故采&KR0340;遣戍之際預言嵗亦陽)¶
　(止以為歸期此章之思望征夫者/亦以日月陽止而知其遑暇也)或曰興也(謂之興/則賦時)¶
　(物以起/興爾)下章倣此¶
○有杕之杜其葉萋萋王事靡盬我心傷悲卉木萋止¶
<pb:KR1c0030_WYG_011-39b>¶
女心悲止征夫歸止¶
　賦也萋萋盛貌春將暮之時也歸止可以歸也(此又/戍畢)¶
　(之明年二月既還而未至時也程子謂遣戍之又明/年中春仲至則此時為當至矣若三章言采杞則春)¶
　(已暮春暮而不歸則過期矣故四章言期逝不至輯/録輔氏曰王事靡盬者公義也我心傷悲者私情也)¶
　(雖其室家亦情義/並行而不相悖也)¶
○陟彼北山言采其杞王事靡盬憂我父母(叶满/洧反)檀車¶
幝幝(尺善/反)四牡痯痯(古緩反叶/古轉反)征夫不逺¶
　賦也檀木堅宜為車幝幝敝貌痯痯罷(音/皮)貌○登山¶
<pb:KR1c0030_WYG_011-40a>¶
　采杞則春已暮而杞可食矣(杞枸杞也莖榦三五尺/作叢春可作羮茹㣲苦)¶
　蓋託以望其君子而念其以王事詒父母之憂也(輔/氏)¶
　(曰以王事詒父母之憂則/非獨以室家之情而已)然檀車之堅而敝矣四牡¶
　之壮而罷矣則征夫之歸亦不逺矣(輯録通釋曰杞/可采食而征夫)¶
　(猶未至則春已暮而愈過/期矣故知其行必不逺矣)¶
○匪載匪来(叶六/直反)憂心孔疚(叶訖/力反)期逝不至(叶朱/力反)而多¶
為恤卜筮偕(叶舉/里反)止㑹言近(叶渠/紀反)止征夫邇止¶
　賦也載装疚病逝徃恤憂偕俱㑹合也○言征夫不¶
<pb:KR1c0030_WYG_011-40b>¶
　装載而来歸固已使我念之而甚病矣况歸期已過¶
　而猶不至則使我多為憂恤宜如何哉(輯録胡氏曰/王氏云而多)¶
　(為恤飢渴歟疾病歟死/傷歟是何期逝不至也)故且卜且筮(輯錄灼龜曰卜/揲蓍曰筮揲實)¶
　(葉反蓍/非脂反)相襲俱作合言於繇(音/宙)而皆曰近矣(卜有兆/辭筮有)¶
　(占辭皆/曰繇)則征夫其亦邇而將至矣(輯録輔氏曰征夫/不逺想料之辭也)¶
　(征夫邇止决定之辭也歸期近而思愈切/者人情也期逝不至然後憂傷孔疚焉)范氏曰以¶
　卜筮終之言思之切而無所不為也(前三章皆有王/事靡盬一句則)¶
　(因公義以起私情也末章不然則與過期不/至憂思百端私情愈迫而義冇不暇言矣)¶
<pb:KR1c0030_WYG_011-41a>¶
　　　杕杜四章章七句(一章戍畢之時二章歸而當/至之時三四章過期而將至)¶
　　　　(之時○增釋許氏曰一章言冬未歸二章言/至春將莫而未歸三章言春已莫而未歸四)¶
　　　　(章言所期俱/過而將歸也)¶
　　　　鄭氏曰遣將帥(並去/聲)及戍役同歌同時欲其¶
　　　　同心也反而勞之異歌異日殊尊卑也記曰¶
　　　　賜君子小人不同日此其義也王氏曰出而¶
　　　　用兵則均服同食一衆心也入而振旅則殊¶
　　　　尊卑辨貴賤定衆志也范氏曰出車勞率故¶
<pb:KR1c0030_WYG_011-41b>¶
　　　　美其功杕杜勞衆故極其情先王以已之心¶
　　　　為人之心故能曲盡其情使民忘其死以忠¶
　　　　於上也(輯録嚴氏曰杕杜四章皆不言戊役/来歸之事唯&KR0274;其未歸之時室家思)¶
　　　　(望之切如此則今日之歸其喜樂為何如也/所以慰勞之李氏曰其遣也則預述其懐歸)¶
　　　　(之事其還歸也又不忘其行役之勞故三詩/遣勞帥役之事雖不同而敘其往反終始之)¶
　　　　(情則一也輔氏曰鄭王范氏所𤼵之意皆得/詩人之㫖但勞帥勞役體悉其情無所不至)¶
　　　　(而略不及論功行賞之事者何哉葢古者竭/誠盡瘁以勤王之事者人臣之義也君臣各)¶
　　　　(行其事而已下不以賞而望其上上不以賞/而夸乎下此君臣相與之至情也豈後世所)¶
<pb:KR1c0030_WYG_011-42a>¶
　　　　(能及哉胡庭芳曰王氏云上之人能知其下/中心委曲之情而形於歌詠則下悦之出車)¶
　　　　(枤杜是也上之人不能知而其下自陳其勞/苦之状悲傷之情則怨也揚之水鴇羽是也)¶
　　　南陔¶
　　　　此笙詩也有聲無詞舊在魚麗之後以儀禮¶
　　　　考之其篇次當在此今正之説見華黍至此¶
　　　　者意鹿鳴之什十篇一篇無辭凡四十六章¶
　　　　二百九十七句¶
　　　白華之什二之二¶
<pb:KR1c0030_WYG_011-42b>¶
　　　　毛公以南陔以下三篇無辭故升魚麗以足¶
　　　　鹿鳴什數而附笙詩三篇於其後因以南有¶
　　　　嘉魚為次什之首今悉依儀禮正之(毛公謂/南有嘉)¶
　　　　(魚之什蘇氏謂其非古乃本之六月之序為/南陔之什然升魚麗猶仍毛説也徴之儀禮)¶
　　　　(不合故朱子定為白華之什/輯録見燕禮鄉飲酒禮篇)¶
　　　白華¶
　　　　笙詩也說見上下篇¶
　　　華黍¶
<pb:KR1c0030_WYG_011-43a>¶
　　　　亦笙詩也鄉飲酒禮鼓瑟而歌鹿鳴四牡皇¶
　　　　皇者華然後笙入堂下磬南北靣立樂南¶
　　　　陔白華華黍(輯録注云以笙吹/此詩以為樂也)燕禮亦鼓瑟¶
　　　　而歌鹿鳴四牡皇華然後笙入立于縣(平/聲)中¶
　　　　(鐘鼓之縣也輯録何/伯善曰縣樂之中也)奏南陔白華華黍南陔¶
　　　　以下今無以考其名篇之義然曰笙曰樂曰¶
　　　　奏而不言歌則有聲而無詞明矣(輯録鄭樵/曰古者絲)¶
　　　　(竹與歌相和故有譜無詞所以六詩在三百/篇中但有名耳漢儒不知謂為六亡詩非也)¶
<pb:KR1c0030_WYG_011-43b>¶
　　　　(黄氏曰古之樂章今之琴譜類也琴譜有操/詞具存者鹿鳴之詩之歌也有徒存其譜而)¶
　　　　(無辭曲之可歌者如長清短清與長側短側/之例雖無其辭未嘗無義也此亦不足疑也)¶
　　　　所以知其篇第在此者意古經篇題之下必¶
　　　　有補焉如投壺魯鼓薛鼓之節而亡之耳(魯/鼓)¶
　　　　(○○○○○□□□○○□半○○□□□/□□○○○□□薛鼓○○○□□○○○)¶
　　　　(○○○○□□□○○□□□半○○□□/□□○○此魯鼓薛鼓之節也圓者擊鼙方)¶
　　　　(者擊鼓擊其鼙其聲下其音榻榻然擊其鼓/其聲髙其音鏜鏜然燕禮用其全投壺用其)¶
　　　　(半以下也輯録見禮記投壺篇末方性夫曰/魯薛之鼓既異而傳之者又異是以記者兩)¶
<pb:KR1c0030_WYG_011-44a>¶
　　　　(存/之)¶
魚麗(力馳/反)于罶(音栁與/酒叶)鱨(音/嘗)鯊(音沙叶/蘇何反)君子有酒㫖且¶
多¶
　興也麗歴也罶以曲簿為笱而承梁之空(音/孔)者也鱨¶
　揚也(揚字本作鰑以其/輕揚善飛故曰揚)今黄頰魚是也似燕頭魚(句/)¶
　(説本陸璣諸家援引不同或以頭字作頷字或無似/字或以身字為句絶此據孔疏所引以魚字為句絶)¶
　身形厚而長大頰骨正黄魚之大而有力解(下賣/反)飛¶
　者鯊鮀(徒何/反)也魚狹而小常張口吹沙故又名吹沙¶
<pb:KR1c0030_WYG_011-44b>¶
　君子指主人㫖且多㫖而又多也　此燕饗通用之¶
　樂歌即燕饗所薦之羞而極道其美且多見主人禮¶
　意之勤以優賓也(優厚也○此不主言魚借之以為/起語耳但罶中之魚既有鱨又有)¶
　(鯊君子之酒既已㫖又且多則又以二者兼備之意/為興也○增釋古人燕饗物致盛備葢無非以寓其)¶
　(誠敬而賓亦樂/其優勤之意也)或曰賦也(鱨鯊既為所薦之羞則/謂之直賦其事亦可)下¶
　二章放此(輯録朱子曰古人以魚為重故/魚麗南有嘉魚皆特舉以歌之)¶
○魚麗于罶魴鱧(音/禮)君子有酒多且㫖¶
　興也鱧鮦(同重/二音)也(輯錄本草云/今黑鯉魚)又曰鯇(音/睆)也(輯錄舎/人曰鱧)¶
<pb:KR1c0030_WYG_011-45a>¶
　(名鯇爾雅注華板反今鯶魚似鱒/而大鱧今只謂之鱧服食家忌食)¶
○魚麗于罶鰋(音/偃)鯉君子有酒㫖且有(叶羽/已反)¶
　興也鰋鮎(念平/聲)也(輯録詩詁云鮎腹平著地故得偃/名爾雅注鰋今白魚也偃鼻向額)¶
　(故名鮎今只謂之鮎江東通呼為鮧埤雅曰鱨鯋之/美不若魴鱧魴鱧之美不若鰋鯉故其序如此又曰)¶
　(鱨黄魴青鯉𤣥鰋白鯉/赤則五色之魚皆備也)有猶多也¶
○物其多矣維其嘉(叶居/何反)矣¶
　賦也¶
○物其㫖矣維其偕(叶舉/里反)矣¶
<pb:KR1c0030_WYG_011-45b>¶
　賦也¶
○物其有(叶羽/已反)矣維其時(叶上/紙反)矣¶
　賦也蘇氏曰多則患其不嘉㫖則患其不齊有則患¶
　其不時今多而能嘉㫖而能齊有而能時言曲全也¶
　(齊猶備也㫖即是嘉有即是偕有則無一不具而多/不足言有而且時則鮮美畢備比之嘉㫖又難矣○)¶
　(增釋許氏曰物雖盛多㫖偕有必適當其時然後盡/善所謂時者不専為用之之時也苟非國家閒暇内)¶
　(外無故則物雖盛不能全其樂也吴師道曰/此後三章恐亦可作一章是衍前所言之意)¶
　　　魚麗六章三章章四句三章章二句(此詩用㫖/多多㫖疊)¶
<pb:KR1c0030_WYG_011-46a>¶
　　　　(言之而意以漸而深輯録陳定宇曰前三章/多㫖有皆以酒言而後三章衍前三章之辭)¶
　　　　(皆曰物以見物/之與酒稱也)¶
　　　　按儀禮鄉飲酒及燕禮前樂既畢(前樂謂歌/鹿鳴四牡)¶
　　　　(皇華奏南陔/白華華黍也)皆間歌魚麗笙由庚歌南有嘉¶
　　　　魚笙崇丘歌南山有臺笙由儀間代也言一¶
　　　　歌一吹也然則此六者蓋一時之詩而皆為¶
　　　　燕饗賓客上下通用之樂(輯録朱子曰魚麗/諸篇皆君臣燕飲)¶
　　　　(之詩道主人意以譽賔如今宴飲致語之類/亦有間敘賓客醉者漢書載客歌驪駒主人)¶
<pb:KR1c0030_WYG_011-46b>¶
　　　　(歌客無庸/歸亦此意)毛公分魚麗以足前什而説者不¶
　　　　察遂分魚麗以上(上/聲)為文武詩嘉魚以下為¶
　　　　成王詩其失甚矣¶
　　　由庚¶
　　　　此亦笙詩說見魚麗¶
南有嘉魚烝(之承/反)然罩罩(張教竹/卓二反)君子有酒嘉賓式燕¶
以樂(五教歴/各二反)¶
　興也南謂江漢之間嘉魚鯉質鱒(才損/反)鱗肌肉甚美¶
<pb:KR1c0030_WYG_011-47a>¶
　(諸本作鱒鯽肌誤○增釋吴師道曰諸本作鯉質鱒/鯽肌按詩記引○山隂陸氏曰鯉質鱒鱗肌肉甚美)¶
　(傳是本此而本有誤脱今興國刋本朱/鑑所傳者鯉質鱒鱗為是鯽字誤無疑)出於&KR0198;南之¶
　丙穴(蜀都賦云嘉魚出於丙穴注云在/漢中沔南縣以穴口南丙故也)烝然𤼵語聲¶
　也罩篧(仕魚/反)也(輯録爾雅疏今楚篧也罩以/竹為之或以荆故謂之楚篧)編細竹¶
　以罩魚者也重言罩罩非一之詞也○此亦燕饗通¶
　用之樂故其辭曰南有嘉魚則必烝然而罩罩之矣¶
　君子有酒則必與嘉賓共之而式燕以樂矣此亦因¶
　所薦之物而道達主人樂賓之意也(以魚起興與魚/麗同所薦之物)¶
<pb:KR1c0030_WYG_011-47b>¶
　(不止於魚特借此為起語爾然魚必取以供燕/饗酒必舉以樂賔客則又以用物之義為興也)¶
○南有嘉魚烝然汕汕(所諌/反)君子有酒嘉賓式燕以衎¶
(苦旦/反)¶
　興也汕樔(音/嘲)也以簿汕魚也(簿曲簿也李氏曰/以簿取魚曰汕)衎樂¶
　也¶
○南有樛(居幽/反)木甘瓠(音/護)纍(力追/反)之君子有酒嘉賓式燕¶
綏之¶
　興也○東莱吕氏曰瓠有甘有苦甘瓠則可食者也¶
<pb:KR1c0030_WYG_011-48a>¶
　樛木下垂而美實纍之固結而不可觧也愚謂此興¶
　之取義者似比而實興也(主人卑禮而喜賓樂之綢/繆繾綣亦若此也此以相)¶
　(得之意/為興)¶
○翩翩者鵻(之誰/反)烝然来(叶六直陵/之二反)思君子有酒嘉賓¶
式燕又(叶夷昔反/或如字)思¶
　興也此興之全不取義者也(但以思字/相呼為興)思語辭也又¶
　既燕而又燕以見其至誠有加而無已也或曰又思¶
　言其又思念而不忘也(前説/為優)¶
<pb:KR1c0030_WYG_011-48b>¶
　　　南有嘉魚四章章四句(以樂以衎則樂已至燕/而綏之則樂已久燕而)¶
　　　　(又燕則所以樂而安之者尤/不一也燕樂之意以漸而深)¶
　　　　説見魚麗¶
　　　崇丘¶
　　　　説見魚麗¶
南山有臺(叶田/飴反)北山有萊(叶陵/之反)樂(音/洛)只(音/紙)君子邦光之¶
基樂只君子萬夀無期¶
　興也臺夫(音/符)須即莎草也(輯録本草曰其/實名香附子)萊草名葉¶
<pb:KR1c0030_WYG_011-49a>¶
　香可食者也君子指賓客也○此亦燕饗通用之樂¶
　故其辭曰南山則有臺矣北山則有萊矣(此言山有/臺莱耳分)¶
　(属兩句/互文也)樂只君子(此句義與周南樛木同燕/飲之際自言喜此君子也)則邦家¶
　之基矣(徳堪/重任)樂只君子則萬夀無期矣(南山北山有/臺又有萊君)¶
　(子之人有徳又冇此福其所/冇者皆不一也故以起興)所以道達主人尊賓之¶
　意美其徳而祝其夀也(美者即其所有而美之祝者/期之於後來君子之福無窮)¶
　(則邦家之基亦永永無窮矣輯録通釋曰詩中所謂/徳音所謂民之父母邦家之基與光皆所以美其徳)¶
　(也所謂夀考者皆所以祝其夀也通前魚麗嘉魚兩/篇皆一時樂工所歌彼為優賓樂賓則此詩所以美)¶
<pb:KR1c0030_WYG_011-49b>¶
　(之祝之者/為尊賓也)¶
○南山有桑北山有楊樂只君子邦家之光樂只君子¶
萬夀無疆¶
　興也¶
○南山有杞北山有李樂只君子民之父母(叶满/彼反)樂只¶
君子徳音不已¶
　興也杞樹如樗一名狗骨(民之父母謂愛利及民民/所瞻仰者也既為邦家之)¶
　(基又為邦家之光又為民之父母則得美譽甚矣而/且願其常有弗替也故以徳音不已祝之徳音不已)¶
<pb:KR1c0030_WYG_011-50a>¶
　(則基益以固光益以盛父母斯/民之心益切而民益親其上矣)¶
○南山有栲(音考叶/音口)北山有杻(女九/反)樂只君子遐不眉¶
夀(叶直/酉反)樂只君子徳音是茂(叶莫/口反)¶
　興也栲山樗杻檍(音/億)也遐何通眉夀秀眉也(秀眉眉/有秀毛)¶
　(也長眉秀出於其間為夀徵茂盛也茂則加長不但/不已而已享眉夀而徳音又加茂焉則年彌高徳彌)¶
　(邵矣○一章二章則有是徳而願其有是福也此章/則有是福而尤願其有是徳也有年無徳斯亦不足)¶
　(稱也/已)¶
○南山有枸(俱甫/反)北山有梗(音/庾)樂只君子遐不黄耇(音/苟)¶
<pb:KR1c0030_WYG_011-50b>¶
(叶果/五反)樂只君子保艾(五葢/反)爾後(叶下/五反)¶
　興也枸枳枸樹髙大似白楊有子著(直略/反)枝端大如¶
　指長數寸噉(音/啗)之甘美如飴(音/移)八月熟亦名木蜜(輯/録)¶
　(本草曰木蜜生南方枝葉皆可噉亦可煎食如飴其/子一名枳柤味如蜜以木作屋屋中酒則味薄柤音)¶
　(矩漢問枸朱子曰機枸子建陽謂之皆拱子俗謂之/癩  指頭吾鄉呼為兼勾味甘而觧酒毒人家左右)¶
　(前後有此木/則醖酒不成)楰鼠梓樹葉木理如楸(音/秋)亦名苦楸黄¶
　老人髪復黄也耇老人面凍梨色如浮垢也保安艾¶
　養也(黄耇者一身之福而已保艾爾後則福及/子孫而以賢繼賢家國人民永有賴矣)¶
<pb:KR1c0030_WYG_011-51a>¶
　　　南山有臺五章章六句(三章以前美而後祝四/章以後専於祝一詩之)¶
　　　　(意亦以漸而深也輯録輔氏曰後二章言遐/不眉夀遐不黄耉與首章次章末句相應萬)¶
　　　　(夀無期萬夀無疆者願之之辭也遐不眉夀/遐不黄耇者必之之辭也觧頥曰此詩前二)¶
　　　　(章先徳而後夀故第三章極言盛徳之效以/終前二章之意第四章先夀而後徳故第五)¶
　　　　(章極言夀考之效以終第四章之意○増釋/許氏曰上一截初曰邦家之基以其本而言)¶
　　　　(次曰邦家之光則𤼵而冇光華矣又次言民/之父母則以其效言也其下則祝其夀而已)¶
　　　　(眉夀固夀矣髪白而復黄面梨而浮垢又老/之甚者也下一截前兩章祝其夀就君子之)¶
　　　　(身而言次兩章曰徳音不已而茂則以及於/人者言之末則又言保艾其後又非一時也)¶
<pb:KR1c0030_WYG_011-51b>¶
　　　　(此詩雖各以兩木起興易/韵成文而其言亦有叙也)¶
　　　　説見魚麗¶
　　　由儀¶
　　　　説見魚麗¶
蓼(音/六)彼蕭斯零露湑(息吕/反)兮既見君子我心寫(叶想/羽反)兮¶
燕笑語兮是以有譽處兮¶
　興也蓼長大貌蕭蒿也(輯録嚴氏曰蕭香蒿/也荻也牛尾蒿也)湑湑然¶
　蕭上露貌君子指諸侯也冩輸冩也燕謂燕飲譽善¶
<pb:KR1c0030_WYG_011-52a>¶
　聲也(善聲即笑語/之善聲也)處安樂也蘇氏曰譽豫通凡詩之¶
　譽皆言樂也亦通○諸侯朝于天子天子與之燕以¶
　云慈恵(記注云享以嚴為主故曰訓恭儉燕以/親為主故曰示慈恵輯錄慈愛恩恵也)故歌¶
　此詩言蓼彼蕭斯則零露湑然矣既見君子則我心¶
　輸寫而無留恨矣是以燕笑語而有譽處也(零露於/蓼蕭天)¶
　(子之心寫於諸侯皆天道之下濟者而語又相應也/故為興夫上下交而志意通則君臣皆遂其樂矣若)¶
　(此有所疑彼有所畏猜/嫌妨忌安能致此樂乎)其曰既見蓋於其初燕而歌¶
　之也¶
<pb:KR1c0030_WYG_011-52b>¶
○蓼彼蕭斯零露瀼瀼(如羊/反)既見君子為龍為光其徳¶
不爽(叶師/荘反)夀考不忘¶
　興也(此其起興與上章同皆上/交於下之意也下章亦然)瀼瀼露蕃貌龍寵也¶
　為龍為光喜其徳之詞也(我以為龍我以為光則中/心之喜可見矣此與我心)¶
　(寫兮/相應)爽差也其徳不爽則夀考不忘矣(徳無差失則/長久安寕為)¶
　(龍為光可保其終以夀考不忘為長/久安寕見秦風終南故傳不重釋)褒美而祝頌之¶
　又因以勸戒之也(褒美自為龍為光言祝頌自夀考/不忘言其徳不爽則勸戒之詞也)¶
　(輯錄解頤曰赤芾金舄㑹同有繹則為龍為光矣彼/交匪敖彼交匪紓則其徳不爽矣萬夀無疆萬夀無)¶
<pb:KR1c0030_WYG_011-53a>¶
　(期則夀考不忘矣夫諸侯固頼天子以為本根天子/亦賴諸侯以為屏蔽苟諸侯之不朝事則王室之卑)¶
　(亦可知矣故觀其車服之盛享其多儀之誠而天子/之心得以自慰焉則其以為寵光也豈一時之虚偽)¶
　(云乎/哉)¶
○蓼彼蕭斯零露泥泥(乃禮/反)既見君子孔燕豈弟冝兄¶
冝弟(待禮/反)令徳夀豈(開改反叶/去禮反)¶
　興也泥泥露濡貌孔甚豈樂(音/洛)弟易(去/聲)也(孔燕豈弟/言甚燕而)¶
　(甚樂無憂懼不平之意/也此與笑語譽處相應)冝兄冝弟猶曰宜其家人蓋¶
　諸侯繼世而立多疑忌其兄弟如晉詛無畜(音勗/養也)羣¶
<pb:KR1c0030_WYG_011-53b>¶
　公子(晉自驪姬之亂詛無畜羣公子自是/晉無公族輯錄詛盟誓又見汾沮洳)秦鍼(音/鉗)懼¶
　選之類(秦鍼景公弟也得罪於景公其母曰弗去懼/選注曰選數也恐景公數其罪而加戮也輯)¶
　(録見左傳/昭公元年)故以宜兄宜弟美之亦所以警戒之也(輯/録)¶
　(通釋曰諸侯繼世而立三年喪畢則/入朝于王此詩於其來朝而歌之)夀豈夀而且樂¶
　也(輯録濮氏曰甚燕而情樂易則知其宜兄弟而徳/可久也通釋曰令徳夀豈即上章末二句之意而)¶
　(宜兄宜弟者又即不爽其徳/之本而所以為教國人者也)¶
○蓼彼蕭斯零露濃濃(奴同/反)既見君子鞗(音/條)革沖沖(敕/弓)¶
(反/)和鸞雝雝萬福攸同¶
<pb:KR1c0030_WYG_011-54a>¶
　興也濃濃厚貌鞗轡也革轡首也馬轡所把之外有¶
　餘而垂者也(輯録孔氏曰鞗革/皮為之故曰鞗革)沖沖垂貌和鸞皆鈴¶
　也(輯録埤雅曰雌/曰和雄曰鸞)在式曰和在鑣曰鸞皆諸侯車馬¶
　之飾也(輯録集傳於駟鐵以為乗車之鸞在衡則此/傳鑣字恐當作衡字○衡是車前横木駕馬)¶
　(者軾是車上横木可慿者升車則馬動馬動則鸞/鳴鸞鳴則和應舒則不鳴疾則失音皆不合節奏)庭¶
　燎亦以君子目諸侯而稱其鸞旂之美正此類也攸¶
　所同聚也(諸侯之福天子之所賜也車馬如此而沖/沖雝雝然從容自得其安樂也甚矣非萬)¶
　(福之所聚乎又以終首章譽處之意蕭三章以前皆/用兩句興此則盡一章而興之葢蓼  承露之厚正)¶
<pb:KR1c0030_WYG_011-54b>¶
　(以興諸侯受/福之多也)¶
　　　蓼蕭四章章六句(輯録輔氏曰一章燕笑語兮/是以有譽處兮通上下而言)¶
　　　　(之天子與諸侯皆然也下三章則専美諸侯/二章三章則又因以勸戒而警教之也○増)¶
　　　　(釋許氏曰然天子雖為天下之共戴而其用/禮乃與其臣非有大相遼絶之勢葢逺則疎)¶
　　　　(而近則親疎則離而親則合故天子之禮用/十有二而上公之禮用九君臣相去之間特)¶
　　　　(三命爾所以三公坐而論道更相可否堯庭/之都俞吁咈虞庭之賡歌君臣之間雍雍和)¶
　　　　(樂而敬愛之心未嘗不存乎其中三代聖君/葢莫不由是道也觀宴樂羣臣之諸詩可見)¶
　　　　(矣至於蓼蕭之詩尤見卑孫樂易直猶賓主/相敵喜幸之辭安有一毫自尊陵下之意其)¶
<pb:KR1c0030_WYG_011-55a>¶
　　　　(曰見君子而我心寫燕笑語是以有譽處固/備其謙接之語至曰為龍為光則又其卑孫)¶
　　　　(之極者也上之人禮容揖孫乃如此而為下/者所以承順悦服又當如何耶豈弟之氣象)¶
　　　　(盈於朝廷被於天下其化安得不至於比屋/可封哉自秦始皇尚氣勢而不知徳義又自)¶
　　　　(尊而卑人務使君臣之禮懸絶如天地然後/上下之情離而亂臣賊子奸名犯分者愈衆)¶
　　　　(矣/)¶
湛湛(直咸/反)露斯匪陽不晞(音/希)厭厭(於鹽/反)夜飲不醉無歸¶
　興也湛湛露盛貌陽日晞乾也厭厭安也亦久也足¶
　也夜飲私燕也(輯録孔疏君留而盡/私恩之義故言私燕)燕禮宵則兩階¶
<pb:KR1c0030_WYG_011-55b>¶
　及庭門皆設大燭焉(引此以明有夜飲之禮輯録儀/禮燕禮曰宵則庶子執燭於阼)¶
　(階上司宫執燭於西階上甸人執大燭於庭閽/人為大燭於門外燕禮輕無庭燎設大燭而已)○此¶
　亦天子燕諸侯之詩言湛湛露斯非日則不晞以興¶
　厭厭夜飲不醉則不歸(二者皆有久而不厭之/意故用其語相呼為興)蓋於¶
　其夜飲之終而歌之也(諸侯来朝以早則敬之至天/子燕之及夜則愛之深故蓼)¶
　(蕭湛露皆即時物而以露起興輯録燕禮君/曰無不醉賓及卿大夫皆對曰諾敢不醉)¶
○湛湛露斯在彼豐草厭厭夜飲在宗載考¶
　興也豐茂也夜飲必於宗室蓋路寝之屬也(輯録燕/禮云膳)¶
<pb:KR1c0030_WYG_011-56a>¶
　(宰具官饌于寝東公羊傳路寝者何正寝也/何休注曰公之正居也路者大也寝者居也)考成也¶
　(成者成其禮也○露在豐草則膏澤深飲在宗/室則恩意厚故以為興而又用在兩字相呼也)¶
○湛湛露斯在彼把&KR0068;顯允君子莫不令徳¶
　興也顯明允信也(輯録謝氏曰顯者其心明白/洞達允者其心忠信誠慤)君子¶
　指諸侯為賓者也令善也令徳謂其飲多而不亂徳¶
　足以將之也(將扶助也杞&KR0068;性堅强承露雖厚而不/低屈飲酒之盛而不困於酒則可謂有)¶
　(令徳矣輔氏曰莫不令徳言/與燕之諸侯皆有令徳也)¶
○其桐其椅(於宜/反)其實離離豈弟君子莫不令儀¶
<pb:KR1c0030_WYG_011-56b>¶
　興也離離垂也令儀言醉而不喪其威儀也(桐梓柔/美而實)¶
　(下垂飲酒之卒不以酒而强則可謂有令儀矣此二/章起興若無義但顯明信實宜為剛徳和樂寛易類)¶
　(乎柔徳故前章以杞&KR0068;之堅强為興後章以桐梓之/柔美為興嚴氏詩緝云然頗似得之至若令徳令儀)¶
　(則互文爾有是/徳則有是儀矣)¶
　　　湛露四章章四句(前二章見親愛之至情/後二章有戒飭之㣲意)¶
　　　　春秋傳寗武子曰諸侯朝(音/潮)正於王(朝正者/謂朝而)¶
　　　　(受正/教也)王宴樂(音/洛)之於是賦湛露(輯録見文/公四年)曽¶
　　　　氏曰前兩章言厭厭夜飲後兩章言令徳令¶
<pb:KR1c0030_WYG_011-57a>¶
　　　　儀雖過三爵亦可謂不繼以淫矣(輯録春秋/傳云臣侍)¶
　　　　(君燕不過三爵又曰/酒以成禮不繼以淫)¶
　　　　白華之什十篇五篇無辭凡二十三章一百¶
　　　　四句¶
　¶
　¶
　¶
　¶
<pb:KR1c0030_WYG_011-57b>¶
　¶
　¶
　¶
　¶
　¶
　¶
　¶
　詩經疏義㑹通卷九¶

