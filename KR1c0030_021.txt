# -*- mode: mandoku-view -*-
#+TITLE: 詩經疏義會通
#+DATE: 2015-09-23 09:36:47
#+PROPERTY: JUAN 21
<pb:KR1c0030_WYG_021-1a>¶
欽定四庫全書¶
　詩經疏義㑹通卷十九　　元　朱公遷　撰¶
　　頌四¶
　　頌者宗廟之樂歌大序所謂羙盛徳之形容以其¶
　　成功告于神明者也盖頌與容古字通用故序以¶
　　此言之周頌三十一篇多周公所定而亦或有康¶
　　王以後之詩(如昊天有成命與/執競噫嘻之類)魯頌四篇商頌五¶
　　篇因亦以類附焉(魯頌次周諸侯不可先天子也/商頌次魯先代不可先時君也)¶
<pb:KR1c0030_WYG_021-1b>¶
　　(商頌五篇盖亡失而僅存者夫/子取之以備一代之樂歌耳)凡五卷(輯録通釋/曰雅頌無)¶
　　(諸國别原以十篇為一卷故此分周頌三什為四/之一四之二四之三魯頌四篇為四之四商頌五)¶
　　(篇為四之五/通為五卷)¶
　　　周頌清廟之什四之一(輯録雅不言周而頌獨/言周者以别商魯頌也)¶
於(音/烏)穆清廟肅雝顯相(息亮/反)濟濟(子禮/反)多士秉文之徳¶
對越在天駿奔走在廟不顯不承無射(音亦與/斁同)於人斯¶
(周頌多不叶/韻未詳其説)¶
　賦也於歎辭穆深逺也清清靜也(廟有門堂寢室墻/宇四周其深逺清)¶
<pb:KR1c0030_WYG_021-2a>¶
　(靜可知輯録箋云廟之言貌也死/者不可得見立宫室象貌之耳)肅敬雝和顯明相¶
　助也謂助祭之公卿諸侯也(助祭諸臣皆有顯眀之/徳故以顯相言肅雝即)¶
　(顯徳/也)濟濟衆也多士與(音/預)祭執事之人也越於也駿¶
　大而疾也(布武而行則大而/疾見其敏於事也)承尊奉也(謂見尊/奉也)斯語¶
　辭○此周公既成洛邑而朝(音/潮)諸侯因率之以祀文¶
　王之樂歌(輯録吕東莱曰朝諸侯者相成王以朝諸/侯也率之以祀文王者所謂王在新邑烝)¶
　(祭嵗/是也)言於穆哉此清靜之廟其助祭之公侯皆敬且¶
　和而其執事之人又無不執行文王之徳(執守也執/行者執持)¶
<pb:KR1c0030_WYG_021-2b>¶
　(以行之也盖和則不勉敬則不怠秉徳則法文王而/眸面盎背可知然此亦互文見義爾非謂顯相不䏻)¶
　(秉文王之徳多士不/䏻盡和敬之道也)既對越其在天之神而又駿奔¶
　走其在廟之主(主神主也武王伐紂載文王木主以/行即謂此也文王既没其神在天其)¶
　(主在廟随寓而著無往不然在廟之臣内而存對/越之心外而盡奔走之道無非所以事文王也)如¶
　此則是文王之徳豈不顯乎豈不承乎信乎其無有¶
　厭斁於人也(如此二字是接上文而言觀其肅雝秉/徳而見文王之徳昭著於人心是其顯)¶
　(也觀其對越駿奔而見文王之徳使人尊奉之是其/承也○文王之徳不可名言但觀奉祭之臣如此而)¶
　(其徳自然可見苟徳不極其盛則肅雝秉徳對越/駿奔未必皆然是人心之所萃即盛徳之所致也)¶
<pb:KR1c0030_WYG_021-3a>¶
　　　清廟一章八句(増釋許氏曰秉文之徳總承上/二句其助祭能敬和明顯之諸)¶
　　　　(侯及濟濟之多士皆執行文王之徳也對越/在天内敬也駿奔走在廟外恭也其心足以)¶
　　　　(對在天之神則方可以盡駿奔之職其助祭/之臣且如是則主祭之君可知文王之徳化)¶
　　　　(於後世如此則無/射於人可知矣)¶
　　　　書稱王在新邑烝祭嵗(烝冬祭名當時成王/在洛邑舉烝祭之禮)¶
　　　　(日嵗云者嵗/舉之禮也)文王騂牛一武王騂牛一(騂牛/者用)¶
　　　　(特牲也清廟祭文王載見祭武王皆因諸侯/来見而率以祭也豈載見之時與此同時乎)¶
　　　　實周公攝政之七年而此其升歌之辭也(歌/詩)¶
<pb:KR1c0030_WYG_021-3b>¶
　　　　(在堂上故/曰升歌)書大傳曰周公升歌清廟苟在廟¶
　　　　中嘗見文王者愀(音/悄)然如復(去/聲)見文王焉(言/聲)¶
　　　　(音詞氣之惠人如此/輯録愀容色變也)樂記曰清廟之瑟朱弦¶
　　　　而疏越(活又/如字)壹倡而三歎有遺音者矣(遺猶/餘也)¶
　　　　(未盡音之極故有/餘音太盛則止矣)鄭氏曰朱弦練朱弦(練之/使柔)¶
　　　　(而朱其/色也)練則聲濁越瑟底孔也疏之使聲遲¶
　　　　也(疏通也音節舒/徐以象其徳也)倡𤼵歌句也三歎三人從¶
　　　　歎之耳(輯録陳氏曰瑟聲濁而遲是質素之/聲非要妙之音也此聲初𤼵一倡之)¶
<pb:KR1c0030_WYG_021-4a>¶
　　　　(時僅有三人從而和之言和者少也以其非/極聲音之羙故好者少然而其中則有不盡)¶
　　　　(之餘音存焉故/曰有遺音者矣)漢因秦樂乾(音/干)豆上(輯録杜/氏通典)¶
　　　　(注乾豆脯羞之/屬上時掌反)奏登歌(登歌亦取/升歌之意)獨上歌(此/亦)¶
　　　　(倣一倡/之意也)不以管絃亂人聲欲在位者徧聞之¶
　　　　猶古清廟之歌也(漢髙祖時叔孫通因秦樂/人制宗廟樂大祝迎神於)¶
　　　　(廟門則奏嘉至猶古降神之樂也皇帝入廟/門則奏永至以為行步之節猶古采齊肆夏)¶
　　　　(也乾豆上奏登歌云云猶古清廟之樂也登/歌再終下奏休成之樂羙神明之既享也出)¶
　　　　(漢禮/樂志)¶
<pb:KR1c0030_WYG_021-4b>¶
維天之命於(音/烏)穆不已於(同/上)乎(音/呼)不顯文王之徳之純¶
　賦也天命即天道也(輯録程子曰言天之自然者曰/天道言天之賦予萬物者曰天)¶
　(命/)不已言無窮也純不雜也○此亦祭文王之詩言¶
　天道無窮而文王之徳純一不雜與天無間以賛文¶
　王之徳之盛也(文王之徳難於形容故舉天道以配/之天道本来無二無雜純有不必言)¶
　(者故但言其不已則純自見人心之徳有純有不純/惟文王之徳純乎天理故以純稱純則自然不已也)¶
　(穆與顯對互言之耳其實天道之流行賦予者非不/顯著文王之徳仁義禮知之藴未嘗不深且逺也但)¶
　(詩意正欲法乎文王故以不顯歸之純徳見/其明著而可法猶大雅文王末章之意耳)子思子¶
<pb:KR1c0030_WYG_021-5a>¶
　曰維天之命於穆不已盖曰天之所以為天也於乎¶
　不顯文王之徳之純盖曰文王之所以為文也純亦¶
　不已(惟其一於理所以無不純惟其無不純所以無/或已此天之所以為天而文王之所以為文也)¶
　(此文王之所以/與天合徳也)程子曰天道不已文王純於天道亦¶
　不已純則無二無雜不已則無間斷先後(無二無雜/全體也無)¶
　(間斷先後不息也惟/其全體所以不息)¶
假(春秋傳/作何)以溢(春秋傳/作恤)我我其收之駿惠我文王曾孫¶
篤之¶
<pb:KR1c0030_WYG_021-5b>¶
　何之為假聲之轉也恤之為溢字之訛也收受駿大¶
　惠順也(大順者順之之極/無一毫拂戾之意)曾孫後王也篤厚也○言¶
　文王之神將何以恤我乎有則我當受之以大順文¶
　王之道(受之即服膺勿失之之意盖存之之謂也存/之而弗忘則行之而弗悖矣道者純徳之見)¶
　(於行事/者也)後王又當篤厚之而不忘也(謂之篤厚之則/存之尤弗忘行)¶
　(之愈弗悖矣○此則嗣王有望於文王之意謂自今/至於後来皆欲法其不已之徳夫文王之徳如此而)¶
　(我未之能者正當憫恤之也故願有以昭示於感格/之際使神㑹而心得之庶幾我法之於今曾孫法之)¶
　(於後也輯録上配天道於無窮下及子孫亦無窮觧/頥曰天道不已文王純於天道亦不已惟其徳之不)¶
<pb:KR1c0030_WYG_021-6a>¶
　(已故其福澤之及於後人者亦不已凡神之所以恤/我我之所以受之者皆其徳之不已者為之也我既)¶
　(有以受之則必有以順之順之而不違則已既與文/王一矣後人又篤厚之而不忘則後人又與己為一)¶
　(矣曰駿惠曰篤皆自其/不已者而推言之也)¶
　　　維天之命一章八句(輯録嚴氏曰頌者成功告/神必言子孫勉力保守以)¶
　　　　(慰祖考之意故此詩曰曾/孫篤之天作曰子孫保之)¶
維清緝熈文王之典肇禋(音/因)迄(許乞/反)用有成維周之禎¶
　賦也清清明也緝續熈明肇始禋祀迄至也○此亦¶
　祭文王之詩言所當清明而緝熈者文王之典也(典/以)¶
<pb:KR1c0030_WYG_021-6b>¶
　(典禮言而祭祀之典在其中清而明之則討論宣布/而文王之典益以著矣清明之功時時繼續之是則)¶
　(所謂緝/熈也)故自始祀至今有成實維周之禎祥也(周之/祀典)¶
　(自文王創始循用至於今日而成一代之規儀文制/度煥然可述與國咸休非禎祥而何此清明緝熙之)¶
　(所致/也)然此詩疑有闕文焉¶
　　　維清一章五句(前二篇是頌文王之徳/此篇是頌文王之典)¶
烈文辟(音璧/下同)公錫兹祉福惠我無疆子孫保之¶
　賦也烈光也辟公諸侯也(烈文辟公言有武有文之/諸侯也王氏曰為國君故)¶
　(稱辟舉五等/之貴故稱公)○此祭於宗廟而獻助祭諸侯之樂歌¶
<pb:KR1c0030_WYG_021-7a>¶
　(儀禮賔三獻尸之後主人酌/酒獻賔歌烈文其在此時與)言諸侯助祭使我獲福¶
　則是諸侯錫此祉福而惠我以無疆使我子孫保之¶
　也(此一節歸徳/於諸侯之詞)¶
無封靡于爾邦維王其崇之念兹戎功繼序其皇之¶
　封靡之義未詳或曰封專利以自封殖也(封者封培/之義猶所)¶
　(謂貨財/生殖也)靡汰侈也(取之有制則不封/用之有節則不靡)崇尊尚也戎大¶
　皇大也○言汝能無封靡于汝邦則王當尊汝又念¶
　汝有此助祭錫福之大功則使汝之子孫繼序而益¶
<pb:KR1c0030_WYG_021-7b>¶
　大之也(序者君位相傳之次序○此一節期望而欲/報稱之詞諸侯能制節謹度則天子已當尊)¶
　(崇之又且念此錫福大功而又將愈益尊崇其子孫/也爾既使我子孫保之我不使爾繼序皇之乎輯録)¶
　(解頥曰烈文羙其徳也錫福羙其功也無封靡所以/致其戒也崇之皇之所以厚其報也諸侯助祭而有)¶
　(錫福之功王者報功而有以及/其後嗣此所以為忠厚之至也)¶
無競維人四方其訓之不顯維徳百辟其刑之於(音/烏)乎¶
(音/呼)前王不忘¶
　又言莫强於人莫顯於徳先王之徳所以人不能忘¶
　者用此道也(四方訓之其化行也百辟刑之其法著/也皆盛徳自然之效感孚而無間故思)¶
<pb:KR1c0030_WYG_021-8a>¶
　(慕而無/窮也)此戒飭而勸勉之也(此一節言不特無封靡/而已盡人道明明徳又)¶
　(當進而取法於先王也先王之徳如此故人不䏻忘/諸侯能以先王為法則人亦不能忘之矣若徳不極)¶
　(其盛則人終有忘之之時崇之皇之或/替於乆也此所謂戒飭而勸勉之也)中庸引不顯¶
　惟徳百辟其刑之而曰故君子篤恭而天下平(輯録/不顯)¶
　(中庸借引以為幽深𤣥逺之意篤恭言自厚於恭敬/未嘗見於言動之間也篤恭而天下平所謂至徳淵)¶
　(微自然/之應也)大學引於乎前王不忘而曰君子賢其賢而¶
　親其親小人樂其樂而利其利比以没世不忘也(中/庸)¶
　(之意但謂聖人徳盛而人自化之據此一時而言爾/如大學所云則有盛徳必有善治徳業垂於後世恩)¶
<pb:KR1c0030_WYG_021-8b>¶
　(澤流於無窮人自思之不能忘也輯録朱子曰於乎/歎詞前王謂文武也君子謂後賢後王小人謂後民)¶
　(也此言前王所以新民者止於至善䏻使天下後世/無一物不得其所所以既沒世而人思慕之愈乆而)¶
　(不忘也又曰賢其賢者間而知之仰其徳業之盛也/親其親者子孫保之思其覆育之恩也樂其樂者含)¶
　(哺鼔腹而安其樂也利其利者耕田鑿井而享其利/也此皆先王盛徳至善之餘澤故雖已沒世而人猶)¶
　(思之愈乆而/不能忘也)¶
　　　烈文一章十三句¶
　　　　此篇以公疆兩韻相叶未審當從何讀意亦¶
　　　　可互用也¶
<pb:KR1c0030_WYG_021-9a>¶
天作髙山大(音/泰)王荒之彼作矣文王康之彼岨矣岐(沈/括)¶
(曰後漢書西南夷傳作彼岨者岐今按彼書岨但作徂/而引韓詩薛君章句亦但訓為往獨矣字正作者如沈)¶
(氏説然其注末復云岐雖阻僻則似又有岨意韓子亦/云彼岐有岨疑或别有所据故今從之而定讀岐字絶)¶
(句/)有夷之行(叶户/郎反)子孫保之¶
　賦也髙山謂岐山也荒治(治荒謂之荒猶/治亂謂之亂也)康安也岨¶
　險僻之意也夷平行路也○此祭大王之詩言天作¶
　岐山而大王始治之大王既作而文王又安之(作屏/修平)¶
　(之類是荒之作之之功也至柞棫拔矣行道兊/矣而致昆夷之駾喙則安之之功又可見矣)於是¶
<pb:KR1c0030_WYG_021-9b>¶
　彼險僻之岐山人歸者衆而有平易之道路子孫當¶
　世世保守而不失也(天作岐山可為興王之地大王/承天而創業文王繼世而成功)¶
　(治險為夷如此其難可不世世保守之乎上對天作/曰荒下對康之曰作荒即作也既䏻因天所作而作)¶
　(之又䏻傳及文王使安之貽謀逺矣永永無隳斯可/耳○周之先公稱后稷公劉先王稱太王工季然天)¶
　(作祀太王思文祀后稷而公劉王季無其詩豈篤前/烈視克配彼天者不同勤王家比肇基王迹者有間)¶
　(歟抑夫子正樂於殘缺之餘本有是詩而亡之也然/公劉之厚民王李之受禄施孫子雅頌正可互見其)¶
　(為有徳之/宗信矣)¶
　　　天作一章七句(詩意首尾主岐山言之/故知為祀大王之詩也)¶
<pb:KR1c0030_WYG_021-10a>¶
昊天有成命二后受之成王不敢康夙夜基命宥宻於¶
(音/烏)緝熈單厥心肆其靖之¶
　賦也二后文武也成王名誦武王之子也基積累于¶
　下以承藉乎上者也宥宏深也宻靜宻也(宥則有容/而萬理不)¶
　(遺宻則有守而萬機不亂/積徳以基命者此其要也)於歎詞靖安也○此詩多¶
　道成王之徳疑祀成王之詩也(文武所受之命非成/王基之則殆矣故以)¶
　(為/頌)言天祚周以天下既有定命而文武受之矣(定者/一定)¶
　(而不易/之謂)成王繼之又能不敢康寧而其夙夜積徳以¶
<pb:KR1c0030_WYG_021-10b>¶
　承藉天命者又宏深而靜宻(不宏深則狭而淺不靜/宻則躁而浮容之不廣)¶
　(蓄之不固雖欲不敢/康亦於何者用力乎)是能繼續光眀文武之業而盡¶
　其心(文昭武烈之在天下著矣然不緝則間/不熈則昧少不緝熈則是不盡其心也)故今能¶
　安靖天下而保其所受之命也(保其所受之命乃朱/子推衍詩人本意以)¶
　(結二后受之之語○此詩要㫖在不敢康夙夜基命/宥宻二句不敢康無逸也夙夜基命宥宻即其存心)¶
　(無逸而且得其道也緝熈單厥心則指其不敢康夙/夜宥宻而賛之耳盖宥宻是其用功處夙夜是其用)¶
　(功無間處觀其不敢康夙夜基命宥宻如此則緝/熈單厥心可知矣肆其靖之則今日之效驗也)國¶
　語叔向引此詩而言曰是道成王之徳也成王能明¶
<pb:KR1c0030_WYG_021-11a>¶
　文昭定武烈者也(昭烈皆光明之義文武之功徳皆/顯然故以昭烈言之輯録毛氏曰)¶
　(古響字作向晉大夫羊舌肸字叔向/左傳香兩切盖取肸向響布之義)以此證之則其¶
　為祀成王之詩無疑矣(小序以為郊祀天地之詩/故集傳引此以證其誤)¶
　　　昊天有成命一章七句¶
　　　　此康王以後之詩¶
我將我享維羊維牛維天其右(叶音/由)之¶
　賦也將奉享獻(奉而進之曰將/奠而獻之曰享)右尊也神坐東向在¶
　饌之右所以尊之也(明堂之位帝居中文王居西南/主皆西坐東向東左西右則饌)¶
<pb:KR1c0030_WYG_021-11b>¶
　(在左而神/在右矣)○此宗祀文王於明堂以配上帝之樂歌¶
　言奉其牛羊以享上帝(輯録觧頥曰將曰我將則所/以將而奉之者必躬必親也)¶
　(享曰我享則所以享而獻之者必敬必戒也羊曰維/羊牛曰維牛謂於羊牛之外不敢有加物也此貴誠)¶
　(之義/也)而曰天庶其降而在此牛羊之右乎盖不敢必¶
　也(不敢必者尊之至也盖/有徼倖萬一之意焉)¶
儀式刑文王之典日靖四方伊嘏(古雅/反)文王既右享(叶/虚)¶
(良/反)之¶
　儀式刑皆法也嘏錫福也○言我儀式刑文王之典¶
<pb:KR1c0030_WYG_021-12a>¶
　以靖天下則此能錫福之文王既降而在此之右以¶
　享我祭若有以見其必然矣(儀式刑者取法於文王/不一而足也日靖四方)¶
　(者安靖四方之志無日而或忘也此不特以右享期/之而且先以錫福望之矣是則親之之甚也故用既)¶
　(字對上文其字以見事帝事親之别輯録觧頥曰其/者辭之疑既者辭之决所以疑者尊之而不敢必也)¶
　(所以决者親/之而可必也)¶
我其夙夜畏天之威于時保之¶
　又言天與文王既皆右享我矣(此自上一節言之盖/文王即天也文王既)¶
　(右享之則天亦右享之/矣故曰既皆右享我矣)則我其敢不夙夜畏天之威¶
<pb:KR1c0030_WYG_021-12b>¶
　以保天與文王所以降鑒之意乎(輔氏曰夙夜畏天/之威則儀式刑者)¶
　(益至而安靖四方者益乆此所以䏻保天與文王降/鑒之意也愚謂此又見事帝事親同一畏敬之心如)¶
　(此盖明堂本是親親之禮親親意勝則近乎䙝故頌/歌之際不曰帝而曰天始不敢必而終復畏其威也)¶
　　　我將一章十句¶
　　　　程子曰萬物本乎天人本乎祖故冬至祭天¶
　　　　而以祖配之以冬至氣之始也萬物成形於¶
　　　　帝而人成形於父故季秋享帝而以父配之¶
　　　　以季秋成物之時也(輔氏曰明堂以父配天/固也但周公制禮若在)¶
<pb:KR1c0030_WYG_021-13a>¶
　　　　(武王之時則文王為父矣在成王之時則文/王又其祖也然則周世世皆當以文王配繼)¶
　　　　(周而王者世世皆/當以有功者配也)陳氏曰古者祭天於圜(與/圓)¶
　　　　(同/)丘掃地而行事器用陶匏牲用犢其禮極¶
　　　　簡(器用陶匏無文采取其質也犢/小未知牝牡之情取其純也)聖人之意¶
　　　　以為未足以盡其意之委曲故於季秋之月¶
　　　　有大享之禮焉天即帝也郊而曰天所以尊¶
　　　　之也(天道至大見/其可尊而已)故以后稷配焉后稷逺矣¶
　　　　(輯録后稷生於姜/嫄以上更推不去)配稷於郊亦以尊稷也明¶
<pb:KR1c0030_WYG_021-13b>¶
　　　　堂而曰帝所以親之也(帝則人之屬/可親者也)以文王¶
　　　　配焉文王親也配文王於明堂亦以親文王¶
　　　　也(輯録曺氏曰以天道事之則藁秸以為席/陶匏以為器繭栗之牲掃地而祭所以尊)¶
　　　　(之也以帝道事之則牛羊以為牲簠簋以/為器鼎俎之實其薦用熟所以親之也)尊¶
　　　　尊而親親周道備矣然則郊者古禮而明堂¶
　　　　者周制也周公以義起之也(尊尊者敬之道/也親親者愛之)¶
　　　　(道也敬而䏻愛則意之委/曲皆盡矣故曰周道備矣)東莱吕氏曰於天¶
　　　　維庶其饗之不敢加一詞焉於文王則言儀¶
<pb:KR1c0030_WYG_021-14a>¶
　　　　式其典日靖四方天不待贊(無聲無臭/不容賛也)法文¶
　　　　王所以法天也卒章惟言畏天之威而不及¶
　　　　文王者統於尊也畏天所以畏文王也天與¶
　　　　文王一也(天與文王一而已但一穆一顯則/法天不如法文王之為切一尊一)¶
　　　　(親則畏文王不如畏天之為甚立言之不同/者此故也○已上三條程子則言郊用冬至)¶
　　　　(明堂用季秋者其故如此陳氏則言郊以后/稷配明堂以文王配者其故如此吕氏則詳)¶
　　　　(説此詩/之義也)¶
時邁其邦昊天其子之¶
<pb:KR1c0030_WYG_021-14b>¶
　賦也邁行也邦諸侯之國也周制十有二年王廵守¶
　殷國(語出周禮秋官大行人殷衆也與殷頫殷同之/義同盖四方四時分来如平時也輯録輔氏曰)¶
　(殷即衆也/頫即見也)柴望祭告諸侯畢朝(音潮輯錄舜典蔡氏/曰柴燔柴以祀天也)¶
　(望望秩以祀山川也五嶽四瀆之屬望而/祭之故曰望周官云諸侯各朝于方岳)○此廵守¶
　而朝㑹祭告之樂歌也言我之以時廵行諸侯也(必/十)¶
　(有二年乃一廵守不先時而數不後時而/慢且必春東夏南秋西冬北所謂時廵也)天其子我¶
　乎哉盖不敢必也(廵守之禮所以浹和神人而盡天/子之職也是以有望於天之子我)¶
　(必以時者事天之至/不敢必者畏天之至)¶
<pb:KR1c0030_WYG_021-15a>¶
實右序有周薄言震之莫不震疊懐柔百神及河喬嶽¶
允王維后¶
　右尊序次震動疊懼懐来柔安允信也○既而曰天¶
　實右序有周矣是以使我薄言震之而四方諸侯莫¶
　不震懼又能懐柔百神(輯録曺氏曰祭法云有天下/者祭百神故廵守所至百神)¶
　(皆祭/焉)以至于河之深廣嶽之崇髙而莫不感格則是¶
　信乎周王之為天下君矣(上一節其字與此一節實/字允字相對盖始不敢必)¶
　(其然而終則信其果然也君者人神之主人神服從/則信乎天右序之而君天下無疑矣子我之意可驗)¶
<pb:KR1c0030_WYG_021-15b>¶
　(於此輯錄嚴氏曰天實右序有周矣武王之廵守也/于諸侯薄警動之而莫不震懼又所至方岳之下懐)¶
　(百神祀河岳其人神之受職非人所䏻為也天實/右序之也故天下莫不信武王之宜君天下也)¶
明昭有周式序在位載戢(側立/反)干戈載櫜(古刀/反)弓矢我¶
求懿徳肆于時夏(户雅/反)允王保之¶
　戢聚櫜韜(輯錄疏櫜弓衣一名韜/故納弓於衣謂韜弓)肆陳也夏中國也¶
　○又言明昭乎我周也既以慶讓黜陟之典式序在¶
　位之諸侯(輯錄李迂仲曰孟子載廵守之事入其疆/而慶讓行王制言不順不敬有黜地削爵)¶
　(之罰有功徳於民者有加地進律之賞凡此皆所/以按諸侯之功罪而升黜之所謂式序在位也)又¶
<pb:KR1c0030_WYG_021-16a>¶
　收斂其干戈弓矢而益求懿羙之徳以布陳于中國¶
　(懿徳者仁義禮智孝弟忠信之類皆是也懿徳雖人/所固有然不講求則不明不布陳則不著此王者所)¶
　(以盡君師/之道也)則信乎王之能保天命也(山川百神禮之/而已諸侯来朝)¶
　(則必有以教告之故賞善罰惡以示勸懲偃武修文/以圖寧謐使百辟畏威而懐徳天下去危而就安則)¶
　(天命之固可必矣保上天子我之意當如此○曰實/右序有周則信乎天之右序我也曰允王維后則信)¶
　(乎我之得天而為天下主也曰允王保之則信乎我/之䏻保天命也以天自信則天猶在彼以保天命自)¶
　(信則天命/在我矣)或曰此詩即所謂肆夏以其有肆于時夏¶
　之語而命之也(輯錄國語注云/夏樂章之名)¶
<pb:KR1c0030_WYG_021-16b>¶
　　　時邁一章十五句(增釋許氏曰廵狩諸國出以/時動以禮昊天其必子愛我)¶
　　　　(矣天之實右序有周何以見之廵以警諸侯/則諸侯震懼而畢朝廵以祀鬼神而鬼神感)¶
　　　　(格以致享若是則天實右序之而王信為天/下之君矣又言我周之徳昭明燭下無隠慶)¶
　　　　(讓黜陟式序在位皆得其當故戒征伐而不/用敷徳教于中國若是則王信䏻保守天命)¶
　　　　(而無失矣薄言震之莫不震疊朝㑹之事也/懐柔百神及河喬嶽望祭之事也載戢干戈)¶
　　　　(載櫜弓矢偃武也我求/懿徳肆于時夏修文也)¶
　　　　春秋傳曰(宣公十/二年)昔武王克商作頌曰載戢¶
　　　　干戈而外傳又以為周文公之頌(出周/語)則此¶
<pb:KR1c0030_WYG_021-17a>¶
　　　　詩乃武王之世周公所作也(索隠曰周公謚/曰周文公○輯)¶
　　　　(錄黄實夫曰時邁之作見武王所以得天下/所以保天下者皆無愧也武王廵守之事詩)¶
　　　　(有時邁書有武成時邁告祭之樂章也武成/識其政事以示天下来世也庚戌柴望大告)¶
　　　　(武成此告祭懐柔之實也昭我周王天休震/動此莫不震疊之實也庶邦冡君暨百工受)¶
　　　　(命于周此式序在位之實也偃武修文歸馬/放牛此非戢櫜之意乎建官位事重民五教)¶
　　　　(惇信明義崇徳報功/此非懿徳以保之乎)外傳又曰(出魯/語)金奏肆¶
　　　　夏樊遏渠天子以饗元侯也韋昭注云肆夏¶
　　　　一名樊韶夏一名遏納夏一名渠即周禮九¶
<pb:KR1c0030_WYG_021-17b>¶
　　　　夏之三也(鐘師掌金奏凡樂事以鐘鼔奏九/夏王夏肆夏昭夏納夏章夏齊夏)¶
　　　　(族夏陔夏驁夏杜子春云王出入奏王夏尸/出入奏肆夏牲出入奏昭夏四方賔来奏納)¶
　　　　(夏臣有功奏章夏夫人祭奏齊夏族人侍奏/族夏客醉而出奏陔夏公出入奏驁夏此即)¶
　　　　(所謂九夏也昭音/韶齊音齋驁音敖)吕叔玉云肆夏時邁也樊¶
　　　　遏執競也渠思文也(二説不同備參攷耳輯/錄叔玉云肆遂也夏大)¶
　　　　(也言遂於大位謂王位也樊多也遏止也言/福禄止于周之多也渠大也言以后稷配天)¶
　　　　(王道之/大也)¶
執競武王無競維烈不顯成康上帝是皇¶
<pb:KR1c0030_WYG_021-18a>¶
　賦也此祭武王成王康王之詩競强也言武王持其¶
　自强不息之心故其功烈之盛天下莫得而競(剛健/而加)¶
　(悠乆乃能成莫大之功武王承肅將之志十三年始/一怒而安天下養勇非一日宜其功烈之無競矣)¶
　豈不顯哉成王康王之徳亦上帝之所君也(明徳如/此宜乎)¶
　(上帝使居尊位矣亦字之義似輕而實重○先王有/非常之功後王有可尊之徳聖賢雖不同而創業守)¶
　(成皆可/頌也)¶
自彼成康奄有四方斤斤(紀覲/反)其明(叶謨/郎反)¶
　斤斤明之察也言成康之徳明著如此也(此則指言/其不顯之)¶
<pb:KR1c0030_WYG_021-18b>¶
　(實也繼明以照四方如此於先王何愧乎功徳足相/稱則祭祀可相配矣武王功烈不待形容成康顯徳)¶
　(則有不容不言者/故又特致詳如此)¶
鐘鼔喤喤(華彭反叶/胡光反)磬筦(音/管)將將(七羊/反)降福穰穰(如羊/反)¶
　喤喤和也將將集也穰穰多也言今作樂以祭而受¶
　福也(此以下言今/日致祭之事)¶
降福簡簡威儀反反既醉既飽福禄来反¶
　簡簡大也反反謹重也反覆也言受福之多而愈益¶
　謹重是以既醉既飽而福禄之来反覆而不&KR0773;也(樂/者)¶
<pb:KR1c0030_WYG_021-19a>¶
　(格神之具神来格則降之福矣敬者受/福之本敬以受福則福之降又無窮也)¶
　　　執競一章十四句¶
　　　　此昭王以後之詩(祭三王無其例然武王有/世室則必有專祭矣豈昭)¶
　　　　(王以後祭武世室而配以成康歟借曰文世/室無詩則夫子正樂於殘缺之餘但因所存)¶
　　　　(者存之耳輯錄按中庸或問云如諸儒之説/至其王時立武世室如劉歆之説至孝王時)¶
　　　　(立武世室朱子亦以劉歆之説為然則是自/昭王以下厯穆共懿孝四王而始有武世室)¶
　　　　(也此或/未然)國語説見前篇(如吕叔玉解國語則/執競即樊遏而為周)¶
　　　　(公所作矣然吕説未可深信/朱子引之亦特備一説耳)¶
<pb:KR1c0030_WYG_021-19b>¶
思文后稷克配彼天立我烝民莫匪爾極貽我来牟帝¶
命率育(叶曰/逼反)無此疆爾界(叶訖/力反)陳常于時夏¶
　賦也思語詞文言有文徳也(此所謂文乃謚法/經天緯地之文也)立粒¶
　通(書曰烝民乃/粒與此義同)極至也徳之至也貽遺也来小麥牟¶
　大麥也率徧育養也○言后稷之徳真可配天盖使¶
　我烝民得以粒食者莫非其徳之至也且其貽我民¶
　以来牟之種乃上帝之命以此徧養下民者是以無¶
　有逺近彼此之殊而得以陳其君臣父子之常道於¶
<pb:KR1c0030_WYG_021-20a>¶
　中國也(此疆爾界是即中國而言之謂由是而彛倫/可叙於天下也舉中國則四海之内皆在其)¶
　(中矣○立我烝民已見徳之至而舊榖既没新穀未/升之時又貽之来牟以續食盖帝命以此徧養天下)¶
　(之民而稷䏻代天以養民也民生足食自有恒心稼/穡既已徧養乎天下彛倫斯可徧叙於中國是其立)¶
　(生民之命開教化之源文徳之/至而真可配天者于是見之矣)或曰此所謂納夏者¶
　亦以其有時夏之語而命之也¶
　　　思文一章八句(增釋吴師道曰天之於民育之/以全其生教之以全其性而天)¶
　　　　(所以命聖人者以此也聖人所以配天者亦以/此也文者縂言后稷之徳莫匪爾極以全民之)¶
　　　　(生者言陳常于時夏以全民之性者言也粒我/者稷也命之者帝也後言陳常者富而教之也)¶
<pb:KR1c0030_WYG_021-20b>¶
　　　　國語説見時邁篇¶
　　　　　清廟之什十篇十章九十五句¶
　　　周頌臣工之什四之二¶
嗟嗟臣工敬爾在公王釐(力之/反)爾成来咨来茹(如預/反)¶
　賦也嗟嗟重(平/聲)歎以深敕之也臣工羣臣百官也公¶
　公家也釐賜也成成法也茹度也○此戒農官之詩¶
　先言王有成法以賜女女當来咨度也(此一節總戒/百官之詞百)¶
　(官皆有法守而皆宜敬守之教民稼穡/尤有一定之法則又人人皆所當知也)¶
<pb:KR1c0030_WYG_021-21a>¶
嗟嗟保介維莫(音/慕)之春亦又何求如何新畬(音/余)於(音/烏)皇¶
来牟將受厥明明昭上帝迄用康年命我衆人庤(持恥/反)¶
乃錢(子淺/反)鎛(音/博)奄觀銍(殄栗/反)艾(音/刈)¶
　保介見月令吕覽其説不同然皆為籍田而言盖農¶
　官之副也(月令天子親載耒耜耤之於參保介之御/間鄭氏云保介車右也吕氏春秋亦有此)¶
　(文髙誘曰/保介副也)莫春斗柄建辰夏正之三月也畬三嵗田¶
　也於皇嘆羙之詞来牟麥也明上帝之明賜也言麥¶
　將熟也迄至也康年猶豐年也衆人甸徒也(甸治也/謂凡治)¶
<pb:KR1c0030_WYG_021-21b>¶
　(田之/人也)庤具錢銚(音桃剗/削之器)鎛鉏皆田器也銍穫禾短鎌¶
　也艾穫也○此乃言所戒之事(此一節專戒/農官之詞)言三月¶
　則當治其新畬矣今如何哉(新田用功最/多故特問之)然麥已將¶
　熟則可以受上帝之明賜(夏麥者秋稼之占/故與彼以明此)而此明¶
　昭之上帝又將賜我新畬以豐年也(新畬既受豐年/則舊治之田可)¶
　(知/)於是命甸徒具農器以治其新畬而又將忽見其¶
　收成也(始終皆以新畬言而舊治之田在其中○既/為農官當知農時及時用功當先其所難治)¶
　(者来牟可為續食之訃而西成又為卒嵗之謀彼可/以受厥明於將然則此新畬之康年可知其必然天)¶
<pb:KR1c0030_WYG_021-22a>¶
　(貺之足徴如此得不/盡人力以待有秋乎)¶
　　　臣工一章十五句¶
噫嘻成王既昭假(音/格)爾率時農夫播厥百穀駿𤼵爾私¶
終三十里亦服爾耕十千維耦(叶音/擬)¶
　賦也噫嘻亦歎詞也昭明假格也爾田官也時是駿¶
　大𤼵耕也私私田也三十里萬夫之地四旁有川内¶
　方三十二里有竒言三十里舉成數也(此本鄭説有/誤字孔氏云)¶
　(當作三十三里又餘百步百步者三分里之一也今/按一里三夫十里三十夫三十里則九十夫又三里)¶
<pb:KR1c0030_WYG_021-22b>¶
　(則九夫又三分里之一則一夫合/為百夫縦横皆百夫則萬夫也)耦二人並耕也○¶
　此連上篇亦戒農官之詞昭假爾猶言格汝衆庶(輯/錄)¶
　(出湯/誓)盖成王始置田官而嘗戒命之也(成王戒命之/詞今日又以)¶
　(戒/之)爾當率是農夫播其百榖使之大𤼵其私田皆服¶
　其耕事(農人各有其田而各以其力耕之但爾為/農官則田即爾之田而耕即爾之事也)萬¶
　人為耦而並耕也盖耕本以二人為耦今合一川之¶
　衆為言故云(句/)萬人畢出并力齊心如合一耦也此¶
　必鄉遂之官司稼之屬(輯錄見周/禮地官)其職以萬夫為界¶
<pb:KR1c0030_WYG_021-23a>¶
　者溝洫用貢法無公田故皆謂之私(昭格爾為農事/也𤼵爾私則欲)¶
　(地利無不盡也服爾耕則欲人力無不齊也成王昭/假於昔嗣王申戒於今周家重農事可謂以世繼世)¶
　(矣/)蘇氏曰民曰雨我公田遂及我私而君曰駿𤼵爾¶
　私終三十里其上下之間交相忠愛如此¶
　　　噫嘻一章八句(臣工噫嘻非祭祀樂歌而入於/頌盖頌體也抑豈祈年祈榖之)¶
　　　　(時即其地以戒農官歟况或以此/為豳頌則其列於頌也尤宜矣)¶
振鷺于飛于彼西雝我客戾止亦有斯容¶
　賦也振羣飛貌鷺白鳥雝澤也(輯録王氏曰辟雍有/水鷺所集也在西郊)¶
<pb:KR1c0030_WYG_021-23b>¶
　(故曰/西雍)客謂二王之後夏之後杞商之後宋于周為客¶
　天子有事膰焉有䘮拜焉者也(天子祭宗廟則歸之/膰杞宋来弔䘮則拜)¶
　(以謝所謂作賔王家是也輯/錄見左傳僖公二十四年)○此二王之後来助祭¶
　之詩言鷺飛于西雝之水而我客来助祭者其容貌¶
　脩整亦如鷺之潔白也(親之曰我尊之曰客愛敬兼/至以其先代之後也而徳容)¶
　(如此則又有可愛敬之實此即可喜之物/以羙可喜之人二者非其類而若相類也)或曰興也¶
　(以可喜之物興可喜/之人謂之興體亦可)¶
在彼無惡(烏路/反)在此無斁(叶丁/故反)庶㡬夙夜(叶羊/茹反)以永終¶
<pb:KR1c0030_WYG_021-24a>¶
譽¶
　彼其國也在國無惡之者在此無厭之者(無惡之者/言皆愛之)¶
　(也無厭之者言皆敬之也在彼在此互言之以見無/不愛敬之也盖非徳孚於人而無間者不䏻及此也)¶
　如是則庶㡬其能夙夜以永終此譽矣(庶㡬者望之/之詞也先代)¶
　(之後又有徳容之羙而我誠愛敬之則既有若此之/令名矣又願其徳容之羙常然而随處得人愛敬之)¶
　(庶㡬以日繼日而/長保此令名也)陳氏曰在彼不以我革其命而有¶
　惡於我知天命無常惟徳是與其心服也在我不以¶
　彼墜其命而有&KR0773;於彼崇徳象賢統承先王忠厚之¶
<pb:KR1c0030_WYG_021-24b>¶
　至也(崇徳者我尊崇其先聖王之徳也象賢者我以/其象先聖王之賢也崇其徳象其賢而使之奉)¶
　(其先王之祭祀焉○如陳氏説則有彼此相愛敬之/意輯録通釋曰所引陳説在彼無惡之意與上文傳)¶
　(意微異故朱子初解舊本/於此説之下有亦通二字)¶
　　　振鷺一章八句(上一節羙之也下一節祝之也/喜幸之餘而致願望之意也)¶
豐年多黍多稌(音/杜)亦有髙廩(力錦/反)萬億及秭(咨履/反)為酒¶
為醴烝畀祖妣以洽百禮降福孔皆¶
　賦也稌稻也黍宜髙燥而寒稌宜下濕而暑黍稌皆¶
　熟則百穀無不熟矣亦助語辭數萬至萬曰億數億¶
<pb:KR1c0030_WYG_021-25a>¶
　至億曰秭烝進畀予(音/與)洽備皆徧也○此秋冬報賽¶
　田事之樂歌盖祀田祖先農方社之屬也(集傳初本/作榖始登)¶
　(而薦於宗廟之樂歌改本作報賽田事之樂歌輔氏/以初本為是趙氏以改本為是經文只言烝畀祖妣)¶
　(未嘗如甫田有以社以方以御田祖等語則似難捨/經文而用小序之説也不知改本何以又用小序且)¶
　(其説又有序誤二字尤為可疑但/今不敢質言特備兩説以俟明者)言其收入之多至¶
　於可以供祭祀備百禮而神降之福將甚徧也(從初/本則)¶
　(自酒醴以至粢盛以及内羞黍稷之類所謂百禮也/禮無不備則祖妣之降福將甚徧矣若從改本則天)¶
　(地山川鬼神不一祭祀之禮亦不一随處而得豐年/之用則將随事而受豐年之福所以降福甚徧者莫)¶
<pb:KR1c0030_WYG_021-25b>¶
　(非田祖先農方社之所致也○集/傳初本無收入之多以下數句)¶
　　　豐年一章七句¶
有瞽有瞽在周之庭¶
　賦也瞽樂官無目者也(庭廟庭也輯錄鄭氏曰目無/所見於音聲審也周禮上瞽)¶
　(四十人中瞽百人下瞽百六/十人有眡瞭三百人相之)○序以此為始作樂而¶
　合乎祖之詩(鄭氏曰合者大合諸樂而奏之輯錄濮/氏曰王者功成作樂而始合奏于祖廟)¶
　(此工/歌也)兩句總序其事也¶
設業設虡(音/巨)崇牙樹羽應田縣鼓鞉(音/桃)磬柷(尺叔/反)圉(魚/女)¶
<pb:KR1c0030_WYG_021-26a>¶
(反/)既備乃奏(叶音/祖)簫管備舉(以上叶/瞽字)¶
　業虡崇牙見靈臺篇樹羽置五采之羽於崇牙之上¶
　也(輯錄明堂位曰夏后氏之龍簨虡殷之崇牙周之/璧翣陳氏曰殷人於簨之上施崇牙以挂鐘磬周)¶
　(人則又於簨上畫繪為翣戴之以璧/下懸五采之羽而挂於簨之角焉)應小鞞(輯録鞞/禆也裨)¶
　(助鼔/節也)田大鼔也鄭氏曰田當作&KR0615;(音/引)小鼓也縣鼔周¶
　制也夏后氏足鼔殷楹鼔周縣鼔(置鼔於趹上曰足/鼔為楹貫鼔而樹)¶
　(之曰楹鼔植虡栒/縣而撃之曰縣鼔)鞉如鼓而小有柄兩耳持其柄而¶
　揺之則旁耳還自撃磬石磬也柷狀如漆桶(輯錄方/二尺四)¶
<pb:KR1c0030_WYG_021-26b>¶
　(寸深一/尺八寸)以木為之中有椎連底挏之(挏音動/撞之)令(平/聲)左¶
　右撃以起樂者也圉亦作敔狀如伏虎背上有二十¶
　七鉏鋙刻(為鉏鋙刻者凡/二十有七也)以木長尺擽之(擽音厯捎/也掠也輯)¶
　(錄書疏云/擽即戞也)以止樂者也(輯錄柷方二尺四寸隂也敔/二十七鉏鋙陽也樂作陽也)¶
　(以隂數成之樂止隂也以陽數成之固天地自然之/理也聲之所出以虚為本控以空然後可撃及其止)¶
　(則歸實焉故敔為伏虎之/形則實而已控苦江反)簫編小竹管為之管如篴¶
　(即笛/字)併兩而吹之者也(此皆堂下之樂也鼔以主乎/衆音磬以收乎衆音柷以起)¶
　(樂圉以止樂既皆言之而又曰備乃奏又至於/簫管之細亦備舉焉則餘不言者在其中矣)¶
<pb:KR1c0030_WYG_021-27a>¶
喤喤(音/横)厥聲肅雝和鳴先祖是聽我客戾止永觀厥成¶
(以上叶/庭字)¶
　我客二王後也觀視也成樂闋也(闋苦穴反樂/之一終也)如簫¶
　韶九成之成(楚辭觀者澹兮忘歸即永觀厥成之意/肅齊也嚴肅所謂皦如是也不齊則亂)¶
　(故以/肅言)獨言二王後者猶言虞賔在位我有嘉客(輯錄/益稷)¶
　(蔡氏曰虞/賔丹朱也)盖尤以是為盛耳(樂以導和者也然先代/之後有興亡之感其和)¶
　(最為難至今也我客永觀之則其心之和可知矣輯/錄通釋曰虞賔在位則舜之作樂以此為盛我有嘉)¶
　(客則商人作樂以此為盛我客戾止則周人作樂以/此為盛也解頥曰樂聲喤喤而和鳴故先祖是聽幽)¶
<pb:KR1c0030_WYG_021-27b>¶
　(有以感乎神也我客戾止永/觀厥成明有以感乎人也)¶
　　　有瞽一章十三句(作樂有其人樂作備其器故/聲音極和而神人無不和此)¶
　　　　(一詩之/大㫖也)¶
猗(於宜/反)與(音/余)漆沮(七余/反)潜有多魚有鱣(張連/反)有鮪(叶于/軌反)¶
鰷(音/條)鱨(音/常)鰋(音/偃)鯉以享以祀(叶逸/織反)以介景福(叶筆/力反)¶
　賦也猗與歎詞潜槮(音/滲)也盖積柴養魚使得蔵隠避¶
　寒因以薄圍取之也或曰蔵之深也鰷白鰷也(輯錄/鱣鮪)¶
　(見衛碩人鱨鰋見小雅魚麗鯉見陳衡門/埤雅鰷形狭而長若條性浮似鱨而白)月令季冬¶
<pb:KR1c0030_WYG_021-28a>¶
　命漁師始漁天子親往乃嘗魚先薦寢廟季春薦鮪¶
　于寢廟此其樂歌也(鄭氏曰冬魚性定春鮪始来故/此時薦之輯錄孔氏曰冬月既)¶
　(于魚不行孕性定而肥充則衆/寒魚皆可薦春惟獻鮪而已)¶
　　　潜一章六句¶
有来雝雝(與公叶/篇内同)至止肅肅相(息亮/反)維辟(音/璧)公天子穆¶
穆¶
　賦也雝雝和也肅肅敬也相助祭也辟公諸侯也穆¶
　穆天子之容也(輯錄朱子曰其助祭者/公侯其主祭者天子也)○此武王祭¶
<pb:KR1c0030_WYG_021-28b>¶
　文王之詩言諸侯之来皆和且敬以助我之祭事(輔/氏)¶
　(曰不和則有勉强之心不敬則有怠惰之意愚謂来/雝雝至肅肅者互言以見和敬之兼盡也和敬兼盡)¶
　(則嚴而㤗和而節禮有/全體而徳容無所病矣)而天子有穆穆之容也(輔氏/曰此)¶
　(形容其一時致祭之氣象也愚按穆穆訓深逺則有/儼而静之意盖駿奔走執豆籩皆有其人王無為也)¶
　(見其容貌氣象如此而已是則有助祭者之肅雝然/後有主祭者之穆穆也盖欲歸功于助祭之諸侯故)¶
　(其詞/如此)¶
於(音/烏)薦廣牡相(同/上)予肆祀(叶養/里反)假(古雅/反)哉皇考(叶音/口)綏¶
予孝子(叶奬/里反)¶
<pb:KR1c0030_WYG_021-29a>¶
　於歎詞廣牡大牲也(輯錄王氏曰碩/大肥腯之謂也)肆陳假大也皇¶
　考文王也綏安也孝子武王自稱也○言此和敬之¶
　諸侯薦大牲以助我之祭事而大哉之文王庶其享¶
　之以安我孝子之心也(必頼諸侯助祭然後可以格/神明而安孝子也此當神未)¶
　(降時故曰庶其享之則知主祭者致望之之詞如此/  對辟公言則曰天子對皇考言則曰孝子語意各)¶
　(有所主/故不同)¶
宣哲維人文武維后燕及皇天(叶鐵/因反)克昌厥後¶
　宣通哲知燕安也○此羙文王之徳(至此則既右享/之洋洋如在故)¶
<pb:KR1c0030_WYG_021-29b>¶
　(極其形容/以賛羙之)宣哲則盡人之道(輔氏曰人惟萬物之靈/故通知則盡人之道愚)¶
　(謂通則無所窒知則無所蔽/是聰明睿知人道之盡也)文武則備君之徳(文經/邦武)¶
　(定亂能文能武/人君之徳備矣)故能安人以及于天(輔氏曰人道立/則天道成故能)¶
　(安人則安/及於天也)而克昌其後嗣也(燕及皇天而天眷之故/其效如此○宣哲文武)¶
　(皆徳也聖徳盛則治功大治/功大則福澤深理固然耳)蘇氏曰周人以諱事神¶
　文王名昌而此詩曰克昌厥後何也曰周之所謂諱¶
　不以其名號之耳(夏商之君不諱名如此/啓與太甲之類皆名也)不遂廢其¶
　文也諱其名而廢其文者周禮之末失也(輯錄李迂/仲曰周人)¶
<pb:KR1c0030_WYG_021-30a>¶
　(以諱事神者如稱文王則不敢斥之曰文王昌書稱/惟爾元孫某史官不敢斥其名故也如穆王名滿當)¶
　(時亦有王孫滿襄王名鄭當時亦有衛侯鄭魯武公/名敖而後世之臣有公孫敖觀此則知此詩克昌厥)¶
　(後噫嘻言駿𤼵爾私皆未嘗諱也孔子作春秋如匡/王名班而書曺伯班簡王名夷而書晉侯夷吾皆未)¶
　(嘗/諱)¶
綏我眉夀(叶殖/酉反)介以繁祉既右(音/又)烈考(叶音/口)亦右文母¶
(叶滿/彼反)¶
　右尊也周禮所謂享右祭祀是也(見太祝我將既右/享之亦是此意)¶
　烈考猶皇考也文母大姒也○言文王昌厥後而安¶
<pb:KR1c0030_WYG_021-30b>¶
　之以眉夀助之以多福使我得以右于烈考文母也¶
　(安之以夀助之以福康强逄吉天下又安故/祭祀之禮無遺典此克昌厥後而致然也)¶
　　　雝一章十六句(此詩凡四節前兩節歸重於諸/侯助祭之功後兩節歸重於文)¶
　　　　(王有徳/之福)¶
　　　　周禮樂師及徹帥學士而歌徹(輯錄樂師注/學士國子也)¶
　　　　説者以為即此詩論語亦曰以雍徹然則此¶
　　　　盖徹祭所歌而亦名為徹也¶
載見(賢遍反/下同)辟(音/璧)王曰求厥章龍旂陽陽和鈴央央¶
<pb:KR1c0030_WYG_021-31a>¶
(於良/反)鞗(音/條)革有鶬(七羊/反)休有烈光¶
　賦也載則也𤼵語辭也章法度也(法度泛以朝/廷典禮言)交龍¶
　曰旂陽明也軾前曰和旂上曰鈴央央有鶬皆聲和¶
　也(鞗革見/蓼蕭)休羙也○此諸侯助祭于武王廟之詩先¶
　言其来朝禀受法度其車服之盛如此(盛其車服者/重王事顯君)¶
　(賜/也)¶
率見昭考以孝以享(叶虚/良反)¶
　昭考武王也廟制太祖居中左昭右穆周廟文王當¶
<pb:KR1c0030_WYG_021-31b>¶
　穆武王當昭故書稱穆考文王而此詩及訪落皆謂¶
　武王為昭考(輯録通釋曰后稷為始封之君其廟居/中自二世為昭三世為穆遞數至十五)¶
　(世而文王廟次當穆十六/世而武王廟次當昭也)此乃言王率諸侯以祭武¶
　王廟也(清廟祭文王載見祭武王皆因朝諸侯而率/以祭也諸侯来朝供常職耳而受朝之君愴)¶
　(然有感於先王故率之以供祭是因其載見辟王所/以率見昭考也○言祀事之行非徒以合人心之和)¶
　(正所以一人心之敬也是則一代之典章寓焉諸侯/因朝覲而求遵守之規王者因致祭而示忠敬之意)¶
　(此詩/意也)¶
以介眉夀永言保之思皇多袩(後五/反)烈文辟公綏以多¶
<pb:KR1c0030_WYG_021-32a>¶
福俾緝熈于純嘏(叶音/古)¶
　思語辭皇大也羙也○又言孝享以介眉夀而受多¶
　福(永言保之只是長有之意/以介眉夀則長有多祜矣)是皆諸侯助祭有以致¶
　之使我得繼而明之以至于純嘏也(綏以多福即介/眉夀而保多祜)¶
　(者是已緝熈于純嘏則明融髙朗又以漸進而氣象/尤為極盛矣意謂祭祀而得長有具福是皆諸侯所)¶
　(錫之福使我因此福/而馴致乎大福也)盖歸徳于諸侯之詞猶烈文之¶
　意也(因諸侯来朝而使之助祭因諸侯助祭而得以/受福大抵宗廟祭祀每以諸侯助祭為重觀此)¶
　(及清廟雝詩可見夫使王靈不振諸侯倔强不/朝欲其有助祭之事也得乎宜其以自頌也)¶
<pb:KR1c0030_WYG_021-32b>¶
　　　載見一章十四句(諸侯載見天子則因其入覲/而有儀天子率見先王則賴)¶
　　　　(其助祭/而受福)¶
有客有客亦白其馬(叶滿/補反)有萋有且(七序/反)敦(都回/反)琢其¶
旅¶
　賦也客微子也(輯錄曹氏曰微盖商/圻内國名子爵也)周既滅商封微¶
　子於宋以祀其先王而以客禮待之不敢臣也(輯錄/孔氏)¶
　(曰客止一人而重言之是/丁寧殊異以尊大之也)亦語辭也殷尚白修其禮¶
　物仍殷之舊也(輯錄蔡氏曰修其典禮文物/不使廢壊以備一代之法也)萋且未¶
<pb:KR1c0030_WYG_021-33a>¶
　詳傳曰敬慎貌敦琢選擇也旅其卿大夫從(去/聲)行者¶
　也○此微子来見(去/聲)祖廟之詩而此一節言其始至¶
　也(先代之後禮物不與時王同作賔王家文獻有足/徴也而又敬慎威儀選擇從者其来之不苟如此)¶
　(則所以尊時王/重祀事者至矣)¶
有客宿宿有客信信言授之縶(陟立/反)以縶其馬(同/上)¶
　一宿曰宿再宿曰信(宿宿者宿而又宿/信信者信而又信)縶其馬愛之¶
　不欲其去也此一節言其將去也¶
薄言追之左右綏之既有淫威降福孔夷¶
<pb:KR1c0030_WYG_021-33b>¶
　追之已去而復還之愛之無已也左右綏之言所以¶
　安而留之者無方也(無處不盡安之之道無事不為/留之之計所謂安而留之無方)¶
　(也/)淫威未詳舊説淫大也統承先王用天子禮樂所¶
　謂淫威也夷易也大也(易者不難之義但訓大則於/義尤切盖大福與淫威語勢)¶
　(相/對)此一節言其留之也(時王之㤙禮所謂福也爾有/非常之威儀則此有非常之)¶
　(寵遇何以不/屑而去之乎)¶
　　　有客一章十二句(萋且敦琢以見祖廟敬也尊/之之詞不一而足留之之意)¶
　　　　(又不一而足敬愛之兼備也有客一詩既/足以見微子之賢尤足以見周家之厚)¶
<pb:KR1c0030_WYG_021-34a>¶
於(音/烏)皇武王無競維烈允文文王克開厥後嗣武受之¶
勝殷遏劉耆(音/指)定爾功¶
　賦也於歎辭皇大遏止劉殺耆致也○周公象武王¶
　之功為大武之樂(以不殺為武/斯為武之大)言武王無競之功實¶
　文王開之而武王嗣而受之勝殷止殺以致定其功¶
　也(允文者言其實有此文徳也武王之功無與為比/然豈無所受哉以實有文徳之文王而将天威則)¶
　(能用不殺之武開其後矣武王承父之志故舉兵誅/討其餘不戮一人而功業遂於大定斯正以實有之)¶
　(文徳而成不殺之武功也輔氏謂父子一心/文武一道其説當矣李氏曰武諡在於止殺)¶
<pb:KR1c0030_WYG_021-34b>¶
　　　武一章七句¶
　　　　春秋傳以此為大武之首章也(説見宣公/十二年)大¶
　　　　武周公象武王武功之舞歌此詩以奏之禮¶
　　　　曰朱干玉戚冕而舞大武(輯錄明堂位注朱/干赤盾也玉戚玉)¶
　　　　(飾斧柄也着衮冕而執此/干戚以舞武王伐紂之樂)然傳以此詩為武¶
　　　　王所作則篇内已有武王之謚而其説誤矣¶
　　　　(當是周公作于成王之時説見桓詩○天作/頌太王而下及文王武頌武王而上及文王)¶
　　　　(盖太王之功非文王無以底于成武王之功/非文王無以肇其始此可以見文王功徳為)¶
<pb:KR1c0030_WYG_021-35a>¶
　　　　(最盛/也)¶
　　　　　臣工之什十篇十章一百六句¶
　　　周頌閔予小子之什四之三¶
閔予小子遭家不造(叶徂/候反)嬛嬛(其傾/反)在疚(音/救)於(音/烏)乎(音/呼)¶
皇考(叶袪/候反)永世克孝(叶呼/候反)¶
　賦也成王免䘮始朝于先王之廟而作此詩也閔病¶
　也予小子成王自稱也造成也(輯録輔氏曰閔字與/下疚字相應周至成)¶
　(王之時可謂成矣而曰遭家不造者王業雖成天下/雖治而成王之心常若未成未治也如此然後䏻保)¶
<pb:KR1c0030_WYG_021-35b>¶
　(其成若自謂已/成已治則殆矣)嬛與煢同無所依怗之意疚哀病也¶
　匡衡曰煢煢在疚言成王䘮畢思慕意氣未能平也¶
　(此釋煢煢/在疚之意)盖所以就文武之業崇大化之本也(此𤼵/免䘮)¶
　(朝廟之意就者追而及之/大化之本則以孝道言也)皇考武王也歎武王之終¶
　身能孝也¶
念兹皇祖陟降庭(叶去/聲)止維予小子夙夜敬止¶
　皇祖文王也承上文言武王之孝思念文王常若見¶
　其陟降於庭猶所謂見堯於墻見堯於羮也(見後漢/李固傳)¶
<pb:KR1c0030_WYG_021-36a>¶
　楚詞云三公揖讓登降堂只與此文勢正相似(大招/篇本)¶
　(作三公/穆穆)而匡衡引此句顔注亦云若神明臨其朝廷¶
　是也(匡衡疏曰成王思述文武之道以養其心休烈/盛羙歸之二后是以上天歆享鬼神佑焉其詩)¶
　(曰念我皇祖陟降庭止師古曰此言成王常念文武/之徳奉而行之故鬼神上下臨其朝廷也今按師古)¶
　(觧匡衡之説亦略與詩意/不同故朱子加一若字)¶
於乎(二字/同上)皇王繼序思不忘¶
　皇王兼指文武也承上文言我之所以夙夜敬止者¶
　思繼此序而不忘耳(敬則無間斷故䏻思之不忘○/武王所以永世克孝者以其盡)¶
<pb:KR1c0030_WYG_021-36b>¶
　(孝思之誠也成王敬以承之繼文武之序而思之亦/欲如武王之念文王也敬以夙夜而思不忘亦欲如)¶
　(武王之永世克孝也免䘮朝廟之際/其心慨然欲不重歎之不可得矣)¶
　　　閔予小子一章十一句¶
　　　　此成王除䘮朝廟所作疑後世遂以為嗣王¶
　　　　朝廟之樂後三篇放此¶
訪予落止率時昭考於(音/烏)乎(音/呼)悠哉朕未有艾(五盖/反)將¶
予就之繼猶判渙維予小子未堪家多難(乃旦/反)紹庭上¶
下陟降厥家休矣皇考以保明其身¶
<pb:KR1c0030_WYG_021-37a>¶
　賦也訪問落始(輯錄曹氏曰凡宫室始/成則落之故以落為始)悠逺也艾如¶
　夜未艾之艾判分渙散保安明顯也(輯錄王氏曰保/安則無危亡之)¶
　(憂明顯則無/昏塞之患)○成王既朝(音/潮)于廟因作此詩以道延¶
　訪羣臣之意言我將謀之於始(涖政/之始)以循我昭考武¶
　王之道然而其道逺矣予不能及也將使予勉强(上/聲)¶
　以就之而所以繼之者猶恐其判渙而不合也(跂之/而不)¶
　(可及就之而不可合武王之道/逺矣所謂化不可為者此也)則亦繼其上下於庭¶
　陟降於家庶幾賴皇考之休有以保明吾身而已矣¶
<pb:KR1c0030_WYG_021-37b>¶
　(成王咨訪羣臣以率武王之道再三致其仰望弗逮/之詞而所以率之者惟在紹庭上下陟降厥家而已)¶
　(外而在庭内而在家言行政事皆可師法於此紹之/則尚賴皇考之休而有以保明其身矣保其身而使)¶
　(之安明其身而使之顯則武王之道跂之而或可及/就之而或可合家之難或可以勝也此則成王之志)¶
　(也○増釋許氏曰紹庭上下欲法武王之正朝廷也/陟降厥家欲法武王之齊其家也保明其身欲賴武)¶
　(王助其修身也成王/之學有本末先後矣)¶
　　　訪落一章十二句¶
　　　　説同上篇¶
敬之敬之天維顯思(叶新/夷反)命不易(以/反)䜴哉(叶奬/黎反)無曰髙¶
<pb:KR1c0030_WYG_021-38a>¶
髙在上陟降厥士日監在兹(叶津/之反)¶
　賦也顯眀也思語辭也士事也○成王受羣臣之戒¶
　而述其言曰敬之哉敬之哉天道甚明其命不易保¶
　也(天以主宰言命以其所福祚言其實一而已輯錄/嚴氏曰禍福不爽予奪無常李迂仲曰善則福之)¶
　(淫則禍之栽者培之傾者覆之天之道/盖顯矣故其命靡常所以為不易也)無謂其髙而¶
　不吾察當知其聰明明畏(輯錄注見大/雅文王小序)常若陟降於¶
　吾之所為而無日不臨監于此者(陟降厥士無事不/然日監在兹無時)¶
　(不/然)不可以不敬也(天有顯道故其命難保觀天道降/監之妙不逺而甚邇如此則其顯)¶
<pb:KR1c0030_WYG_021-38b>¶
　(且不易者信然而當重加畏天之功矣○大雅板之/末章與此詩相似但此則敬于未怒未變之時彼則)¶
　(敬於既怒既變之後顯思不/易其怒且變者正不難耳)¶
維予小子(旪奬/里反)不聰敬止日就月將學有緝熈于光明¶
(叶謨/郎反)佛(符弗反/又音弼)時仔(音/兹)肩示我顯徳行(下孟反叶/户郎反)¶
　將進也佛弼通仔肩任也○此乃自為荅之之言曰¶
　我不聰而未䏻敬也然願學焉庶幾日有所就(成/也)月¶
　有所進續而明之以至于光明又賴羣臣輔助我所¶
　負荷之任而示我以顯明之徳行則庶乎其可及爾¶
<pb:KR1c0030_WYG_021-39a>¶
　(及者及於聰敬之地○聰與不聰係於學不聰則窒/於物而不䏻敬必日新又新緝熈不已然後可以漸)¶
　(去其窒而馴至于光明光明即是聰而聰則無不敬/也但功夫至此&KR0415;為難明非羣臣輔助而示以顯徳)¶
　(行則光明不可至盖以爾昭昭使我昭昭乃可期于/有成也夫羣臣進戒欲成王之敬天成王求助惟欲)¶
　(持敬以敬天䏻敬乎天/則天雖顯而命可保矣)¶
　　　敬之一章十二句(輯錄陳定宇曰戒王以天之/當敬者臣之忠也荅羣臣以)¶
　　　　(未能敬者君之謙也憂其未䏻敬而内為學/於己外求助於臣是即求所以盡此敬也學)¶
　　　　(求造于光明而臣復示我以徳之顯明則天/不在髙髙在上之天而在吾心之天矣其為)¶
　　　　(敬天孰/大于是)¶
<pb:KR1c0030_WYG_021-39b>¶
予其懲(直升/反)而毖後患莫予荓(普經/反)蜂自求辛螫(施隻/反)¶
肇允彼桃蟲拚(芳煩/反)飛維鳥未堪家多難(乃旦/反)予又¶
集于蓼(音/了)¶
　賦也懲有所傷而知戒也毖慎荓使也蜂小物而有¶
　毒肇始允信也桃蟲鷦鷯小鳥也拚飛貌鳥大鳥也¶
　鷦鷯之雛化而為鵰故古語曰鷦鷯生鵰言始小而¶
　終大也(輯錄陸氏曰説苑云鷦鷯巢於葦苕繋之以/髮其巢至精宻以麻紩之如刺襪然故一名)¶
　(襪雀化輙為鵰埤雅曰俗呼/巧婦一名工雀一名女匠)蓼辛苦之物也○此亦¶
<pb:KR1c0030_WYG_021-40a>¶
　訪落之意成王自言予何所懲而謹後患乎荓蜂而¶
　得辛螫信桃蟲而不知其䏻為大鳥此其所當懲者¶
　盖指管蔡之事也然我方幼冲未堪多難而又集于¶
　辛苦之地羣臣奈何捨我而弗助哉(有所懲于前故/有所謹于後有)¶
　(所悔于已故有所賴于人徳慧術智恒存乎疢疾信/哉輔氏曰此詩悔之極反之至憂之深慮之逺求助)¶
　(之意雖不言/而可見矣)¶
　　　小毖一章八句¶
　　　　蘇氏曰小毖者謹之於小也謹之於小則大¶
<pb:KR1c0030_WYG_021-40b>¶
　　　　患無由至矣(閔予小子之思念文武訪落之/專法武王敬之勉於學問以敬)¶
　　　　(天小毖懲其往事以謹患而皆有皇/皇不及之意焉四篇盖一時詩也)¶
載芟載柞(側百反叶/疾各反)其耕澤澤(音釋叶/徒洛反)¶
　賦也除草曰芟除木曰柞秋官柞氏掌攻草木是也¶
　(輯錄薙氏掌殺草秋繩而芟之注含/實曰繩芟其繩則不成熟矣繩音孕)澤澤解(音/蟹)散也¶
　(凍塗釋土膏/動故觧散)¶
千耦其耘徂隰徂畛(音/真)¶
　耘去苗閒草也(輯錄謝氏曰去其/稂莠稊稗之類)隰為田之處也畛¶
<pb:KR1c0030_WYG_021-41a>¶
　田畔也(以上四句自墾辟耕/治以至耘苗為一節)¶
侯主侯伯侯亞侯旅侯彊侯以有嗿(他感/反)其饁(于輙/反)思¶
媚其婦有依其士(與以/叶)有略其耜(叶養/里反)俶載南畝(叶滿/委反)¶
　主家長(上/聲)也伯長子也亞仲叔也旅衆子弟也彊民¶
　之有餘力而来助者遂人所謂以彊予(上/聲)任(平/聲)甿(氓/同)¶
　者也(注云彊予謂民有餘力復予之田若餘夫然愚/按如此則受餘力之田者以其人强壯治一夫)¶
　(之田仍有餘力也故曰彊予謂之/任甿者言以此輩供農民之用也)能左右之曰以太¶
　宰所謂閒(音/閒)民轉移執事者(太宰云間民無常職轉/移執事注云無事業也)¶
<pb:KR1c0030_WYG_021-41b>¶
　若今時傭力之人随主人所左右者也(使之左則左/使之右則右)¶
　嗿衆飲食聲也媚順依愛士夫也言餉婦與耕夫相¶
　慰勞(去/聲)也(輯錄嚴氏曰夫耕婦饁驩/然相愛見治世之氣象焉)略利俶始載事¶
　也(此又覆言耕治之時然將言耕治而先以主伯亞/旅彊以具言之見東作事殷農人輩作如此而人)¶
　(力齊天倫和于耜舉趾及/時事事于此數語可見)¶
播厥百穀實函斯活(叶呼/酷反)¶
　函含活生也既播之其實含氣而生也(此播種以至/萌芽之時)¶
驛驛其達(叶佗/悦反)有厭其傑¶
<pb:KR1c0030_WYG_021-42a>¶
　驛驛苗生貌達出土也(此生出/之時)厭受氣足也傑先長¶
　者也(此長未/齊之時)¶
厭厭其苗緜緜其麃(表驕/反)¶
　緜緜詳宻也麃耘也(此已盛當耘之時○此十四句/又自耕田播種苗生苗長以及)¶
　(耘苗為/一節)¶
載穫濟濟(子禮/反)有實其積(子賜反/叶上聲)萬億及秭為酒為¶
醴烝畀祖妣以洽百禮¶
　濟濟人衆貌實積之實也積露積(去/聲)也(此言豐年之/利足以供祭)¶
<pb:KR1c0030_WYG_021-42b>¶
　(祀者/如此)¶
有飶(蘭即/反)其香邦家之光有椒其馨胡考之寧¶
　飶芬香也未詳何物胡夀也(輯錄胡氏曰楚辭云桂/酒&KR0923;漿古人以椒釀酒)¶
　(以扶髙年養疾病疏/諡法保民耆艾曰胡)以燕享賔客則邦家之所以光¶
　也(豐盈氣象在于養賢有賢而無/以養之則國不可以為國矣)以共養(去/聲)耆老則¶
　胡考之所以安也(酒食所以養老者之體也○此言/豐年之利足以尊賢養老者又如)¶
　(此而連上文/十句為一節)¶
匪且有且匪今斯今(叶音/經)振古如兹(無韻/未詳)¶
<pb:KR1c0030_WYG_021-43a>¶
　且此振極也言非獨此處有此稼穡之事非獨今時¶
　有今豐年之慶盖自極古以来已如此矣猶言自古¶
　有年也(此三句自為一節耕耘收穫稼穡之事也蓄/積之厚用度之周豐年之慶也三句又因此)¶
　(時此處之所有而推言普天之下自/古以来無不有盖極其頌羙之詞也)¶
　　　載芟一章三十一句¶
　　　　此詩未詳所用然辭意與豐年相似其用應¶
　　　　亦不殊下篇放此(初本無其用應亦不殊一/句改本無下篇放此一句)¶
　　　　(今按無上句則不足以定此詩之用無下句/則不足以定後篇之用必合二本而兩存之)¶
<pb:KR1c0030_WYG_021-43b>¶
　　　　(則或祭宗廟或報田祖先農/方社而三詩所用無不同矣)¶
畟畟(楚/反)側良耜(叶養/里反)俶(足叔/反)載南畝(叶蒲/委反)¶
　賦也畟畟嚴利也(嚴利者嚴整而銛利/也  此耕治之事)¶
播厥百穀實函斯活(叶呼/酷反)¶
　説見前篇(此播種/之事)¶
或来瞻女(音/汝)載筐及筥其饟(式亮/反)伊黍¶
　或来瞻女婦子之来饁者也(饁饁耘/者也)筐筥饟具也(此/以)¶
　(下八句耘耔之事輯錄饟與餉炊同自家之/野謂之餉謝氏曰其餉則以黍  飯也)¶
<pb:KR1c0030_WYG_021-44a>¶
其笠伊糾(叶其/了反)其鎛(音/博)斯趙(直了/反)以薅(呼毛/反)荼蓼¶
　糾然笠之輕舉也趙刺(&KR0068;芒為刺/刺猶利也)薅去(上/聲)也荼陸草¶
　蓼水草一物而有水陸之異也今南方人猶謂蓼為¶
　辣(盧/反)達荼或用以毒溪取魚即所謂荼毒也¶
荼蓼朽止黍稷茂(叶莫/口反)止¶
　毒草朽則土熱而苗盛¶
穫之挃挃(珍栗/反)積之栗栗其崇如墉其比(毗志/反)如櫛(側/瑟)¶
(反/)以開百室¶
<pb:KR1c0030_WYG_021-44b>¶
　挃挃穫聲也栗栗積之宻也櫛理髮器言宻也百室¶
　一族之人也五家為比五比為閭四閭為族(輯錄見/地官大)¶
　(司徒比/毗志反)族人輩作相助故同時入穀也(輩作者同輩/共作也一族)¶
　(如此每族皆然可知事/此以下皆收穫以後)¶
百室盈止婦子寧止¶
　盈滿寧安也(民富而安天下之福也豐年之所賜者/如此輯錄謝氏曰農夫終嵗勤動婦子)¶
　(有饁畝之勞不得安逸今農功已畢皆/得閒暇農夫之心安婦子之心亦安也)¶
殺時犉(如純/反)牡有捄(音/求)其角(叶盧/谷反)以似以續續古之人¶
<pb:KR1c0030_WYG_021-45a>¶
(無韻/未詳)¶
　黄牛黑唇曰犉(小序以此詩為秋報社稷之詩孔疏/社稷用黝牛當以黑而社為土神又)¶
　(當以黄故用黄牛黒唇之犉愚謂此詩若從朱子初/本以為宗廟樂歌則周人用騂牡赤黄曰騂黄騂曰)¶
　(黄犉者騂之近色也詩人特/變其文如此耳亦可通矣)捄曲貌續謂續先祖以¶
　奉祭祀(先祖嘗奉祭祀矣我奉祭祀以續先祖之事/耳  耕耘收穫而得有年斂藏蓄積以安衆)¶
　(志家給人足本固邦寧所願遂矣祭祀可廢先人之/禮乎以似以續宜其汲汲然而不敢緩也此良耜一)¶
　(詩之大/㫖也)¶
　　　良耜一章二十三句(載芟良耜皆頌農功而已/然農功之有成即神貺之)¶
<pb:KR1c0030_WYG_021-45b>¶
　　　　(所在也若為宗廟樂歌則豐年載芟烝畀祖/妣良耜續古之人詩人之意尤為明白而易)¶
　　　　(見/)¶
　　　　周禮籥章凡國祭蜡則撃土鼓龡豳頌以息¶
　　　　老物王氏以為亡之或疑思文臣工噫嘻豐¶
　　　　年載芟良耜等篇即所謂豳頌者其詳見於¶
　　　　豳風及大田篇之末亦未知其是否也¶
絲衣其紑(孚浮/反)載弁俅俅(音/求)自堂徂基自羊徂牛鼐(乃/代)¶
(反/)鼎及鼒(叶津/之反)兕觥其觩(音/求)㫖酒思柔不呉(音/話)不敖(音/傲)¶
<pb:KR1c0030_WYG_021-46a>¶
胡考之休¶
　賦也絲衣祭服也紑潔貌載戴也弁爵弁也士祭於¶
　王之服(大夫以上戴冕士則爵弁而已輯錄疏爵弁/之服𤣥衣纁裳皆以絲為之故云絲衣也士)¶
　(冠禮注云爵弁其色/赤而微黑如爵頭然)俅俅恭順貌基門塾之基(門側/之堂)¶
　(謂之塾疏云廟門外西夾室之堂基也按圖門之中/間為正門左右兩間各為内外塾外塾南向内塾北)¶
　(向塾前之地為基此盖門内西塾前之/基地即堂下之南隅與西階相直處也)鼐大鼎鼒小¶
　鼎也思語辭柔和也吳譁也○此亦祭而飲酒之詩¶
　(頌無飲酒之詩而儀禮特牲祭之前夕宗人視濯視/牲厥明乃祭賔三獻尸之後主人遂獻賔及宗人宗)¶
<pb:KR1c0030_WYG_021-46b>¶
　(人即前視濯視牲者此諸侯士之祭也豈天子宗廟/之祭則以烈文獻顯相以絲衣獻視濯視牲者與此)¶
　(若可以/類推矣)言此服絲衣爵弁之人(絲衣紑然爵弁俅然/此齊明盛服之謂也)¶
　升門堂視壺濯籩豆之屬(祭祀設洗于阼階東南壺/禁在東序籩豆鉶在東房)¶
　(凡席兩敦在西堂盖升自西階/至東序入東房乃及西堂也)降往於基告濯具(此/則)¶
　(降自西階至西階之南方東北面以濯具告主人也/盖此時主人在阼階下東北上故東北面而告之壺)¶
　(及籩豆之類告濯几/席不洗者告具而已)又視牲從羊至牛反告充(牲在/門外)¶
　(故反告之反者復其/故䖏也充猶肥也)已(句/)乃舉鼎冪(音/覓)告潔(鼎亦在/門外鼎)¶
　(正當門居牲北牲/居鼎南少近西)禮之次也(行禮有其/序如此)又䏻謹其威¶
<pb:KR1c0030_WYG_021-47a>¶
　儀不諠譁不怠傲(飲酒有其/禮如此)故䏻得夀考之福(此則/其交)¶
　(也○向之視濯視牲今之獻酬飲酒始/終一於禮而無違其享遐福必然也)¶
　　　絲衣一章九句¶
　　　　此詩或紑俅牛觩柔休並叶基韻或基鼒並¶
　　　　叶紑韻¶
於(音/烏)鑠(式灼/反)王師遵養時晦時純熈矣是用大介我龍¶
受之蹻蹻(居表/反)王之造(叶沮/候反)載用有嗣(叶音/祠)實維爾公¶
允師¶
<pb:KR1c0030_WYG_021-47b>¶
　賦也於歎辭鑠盛遵循(循順也順此/時勢也語倒)熈光介甲也所¶
　謂一戎衣也龍寵也蹻蹻武貌造為載則公事允信¶
　也○此亦頌武王之詩言其初有於鑠之師而不用¶
　退自循養與時皆晦既純光矣(天命方新王業昌盛/光輝赫奕有不可揜)¶
　(此純光/之時也)然後一戎衣而天下大定後人於是寵而受¶
　此蹻蹻然王者之功其所以嗣之者亦維武王之事¶
　是師爾(武王之師盛矣然時止則止時行則行動静/不失其時是以武功之成如此我既受此成)¶
　(功矣一有用武而繼其事則将如之何哉亦曰必以/其時如武王耳輔氏曰後王之用武也不先時而動)¶
<pb:KR1c0030_WYG_021-48a>¶
　(不後時而靡是/則能師武王矣)¶
　　　酌一章八句(此篇重在時字○武頌止殺酌頌/適時盖窮兵黷武不足以為武違)¶
　　　　(天悖時不足以成功/可謂頌所當頌矣)¶
　　　　酌即勺也内則十三舞勺即以此詩為節而¶
　　　　舞也然此詩與賚般(音/盤)皆不用詩中字名篇¶
　　　　疑取樂節之名如曰武宿夜云爾(武宿夜大/武别名禮)¶
　　　　(記云舞莫重於武宿夜注武曲名正義云武/王至商郊止宿夜士卒皆歡樂歌舞以待旦)¶
　　　　(故名輯錄嚴氏曰酌其/時措之宜也姑存之)¶
<pb:KR1c0030_WYG_021-48b>¶
綏萬邦屢(力注/反)豐年天命匪解(佳賣/反)桓桓武王保有厥¶
士于以四方克定厥家於(音/烏)昭于天皇以間之¶
　賦也綏安也桓桓武貌大軍之後必有凶年(輯錄見/老子儉)¶
　(武/篇)而武王克商則除害以安天下故屢獲豐年之祥¶
　(武王在天子/位凡十七年)傳所謂周饑克殷而年豐(輯錄左傳僖/公十九年寗)¶
　(荘子/云)是也(武王用兵/之効如此)然天命之於周乆而不厭也故¶
　此桓桓之武王(桓桓有不息之意/猶曰執競云耳)保有其士(保有者/信之專)¶
　(任之/乆也)而用之於四方以定其家(綏萬邦者㑹朝清明/萬姓恱服之日也定)¶
<pb:KR1c0030_WYG_021-49a>¶
　(厥家則國勢確乎不拔建/官位事而致垂拱之治矣)其徳上昭于天也間字之¶
　義未詳傳曰間代也言君天下以代商也(於昭于天/皇以間之)¶
　(則徳益顯位益固矣武/王用賢之效又如此)此亦頌武王之功(綏萬邦屢/豐年征伐)¶
　(之當天心可驗矣然天又不惟應以豐年而遂止也/所以眷之者不已使其任賢亦不已用以經營天下)¶
　(大定乃致武王之徳益昭于天而君天下以代商也/詩意本謂武王于代商之後不以休祥而替用賢之)¶
　(心故其效驗之餘又得效驗如此耳而必本/諸匪解之命者以見聖人之所為莫非天也)¶
　　　桓一章九句¶
　　　　春秋傳以此為大武之六章則今之篇次盖¶
<pb:KR1c0030_WYG_021-49b>¶
　　　　已失其舊矣又篇内已有武王之諡則其謂¶
　　　　武王時作者亦誤矣(朱子謂今之篇次已失/其舊則似以左傳之説)¶
　　　　(為是又舉武王二字言具誤則又以左傳之/説為非大抵左氏多不可信朱子引之特備)¶
　　　　(一説耳武桓二詩皆然則/賚詩亦當以此類推也)序以為講武類禡¶
　　　　(馬嫁/反)之詩豈後世取其義而用之於其事也¶
　　　　歟(維清天作武酌桓及昊天有成命六詩/同一類正所謂以成功告于神明者也)¶
文王既勤止我應受之敷時繹思我徂維求定時周之¶
命於(音/烏)繹思¶
<pb:KR1c0030_WYG_021-50a>¶
　賦也應當也敷布時是也繹尋繹也於嘆辭繹思尋¶
　繹而思念也(上繹思指言其所事之可繹思/者下繹思是欲其繹思之也)○此頌¶
　文王之功而言其大封功臣之意也(諸本王字作武/字誤盖首句是)¶
　(頌文王之功其下五句則言今日大封功臣之意朱/子不取左傳之説故下文以其子孫三字貼我字特)¶
　(泛指當時大封之君/而言于武王無與也)言文王之勤勞天下至矣其子¶
　孫受而有之然而不敢專也布此文王功徳之在人¶
　而可繹思者(尺寸之地皆文王功/徳而可繹思之實也)以賚有功而往求¶
　天下之安定又以為凡此皆周之命而非復商之舊¶
<pb:KR1c0030_WYG_021-50b>¶
　矣遂歎羙之而欲諸臣受封賞者繹思文王之徳而¶
　不忘也(文王功徳我當受之今乃以其功徳敷布於/人者正以圖謀治功爾然則爾諸侯既受今)¶
　(日之恩其可忘哉我受艱難之業行封賞惟欲安定/乎天下爾受賚予之命為諸侯尤當思念乎文王也)¶
　　　賚一章六句¶
　　　　春秋傳以此為大武之三章(桓詩有武王字/以為大武之六)¶
　　　　(章猶可此詩無武王字而以/為大武之三章則未必然也)而序以為大封¶
　　　　於廟之詩説同上篇¶
於(音/烏)皇時周陟其髙山嶞(吐果/反)山喬嶽允猶翕(許及/反)河¶
<pb:KR1c0030_WYG_021-51a>¶
敷天之下裒(蒲侯/反)時之對時周之命¶
　賦也髙山泛言山耳嶞則其狭而長者喬髙也嶽則¶
　其髙而大者(嶞山喬嶽即髙山而疊言之耳山言/嶞嶽言喬則山之髙者至此極矣)允¶
　猶未詳或曰允信也猶與由同翕河河善泛溢(善多/也)¶
　今得其性故翕而不為暴也(翕收斂也允猶翕河猶/言泛河水之安流也)¶
　裒聚也對荅也○言羙哉此周也(亦自歌者/而頌之也)其廵守¶
　而登此山以柴望又道於河以周四嶽(嶞山喬嶽指/一䖏言允猶)¶
　(翕河則四嶽皆徧矣言此以/見嶽瀆具徧而勞之甚也)凡以敷天之下莫不有¶
<pb:KR1c0030_WYG_021-51b>¶
　望於我故聚而朝之方嶽之下以荅其意耳(時周之/命義見)¶
　(上篇故傳不重釋○廵行祭告朝覲諸侯涉險與逺/非徒然也吾王不㳺吾何以休吾王不豫吾何以助)¶
　(以天下之人心仰望如此得不有以荅之乎斯命也/周天子之命也政令方新典章文物不相沿襲臣民)¶
　(宜知所/更化矣)¶
　　　般(音/盤)一章七句¶
　　　　般義未詳(此與時邁同一類皆朝㑹祭告之/樂歌也輯錄曹氏曰般取盤旋之)¶
　　　　(義蘇氏曰/般㳺也)¶
　　　　　閔予小子之什十一篇一百三十六句¶
<pb:KR1c0030_WYG_021-52a>¶
　¶
　¶
　¶
　¶
　¶
　¶
　¶
　¶
<pb:KR1c0030_WYG_021-52b>¶
　¶
　¶
　¶
　¶
　¶
　¶
　¶
　詩經疏義㑹通卷十九¶

