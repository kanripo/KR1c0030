# -*- mode: mandoku-view; -*-
#+TITLE: 詩經疏義會通
#+DATE: 2015-08-24 22:05:26.241768
#+PROPERTY: ID KR1c0030
#+PROPERTY: BASEEDITION WYG    
#+PROPERTY: JUAN 卷十八
<pb:KR1c0030_WYG_020-1a>¶
欽定四庫全書¶
　詩經䟽義會通巻十八　　元　朱公遷　撰¶
　　　蕩之什三之三¶
蕩蕩上帝下民之辟(必亦/反)疾威上帝其命多辟(匹亦/反)天¶
生烝民其命匪諶(市林反或/叶市隆反)靡不有初鮮克有終(叶諸/深反)¶
(或如/字)¶
　賦也蕩蕩廣大貌辟君也疾威猶暴虐也多辟多邪¶
　辟也烝衆諶信也○言此蕩蕩之上帝乃下民之君¶
<pb:KR1c0030_WYG_020-1b>¶
　也(此據理而正言蕩蕩/二字夲稱美之詞也)令此暴虐之上帝其命乃多¶
　邪僻者何哉(此方怪之而/為怨之之詞)蓋天生衆民其命有不可¶
　信者蓋其降命之初無有不善而人少能以善道自¶
　終是以致此大亂使天命亦罔克終如疾威而多僻¶
　也(此又探其/亂亡之故)蓋始為怨天之辭而卒自解之如此(解/之)¶
　(者𤼵明其理/而正言之也)劉康公曰(輯録熊剛大曰劉采邑名康/謚也康公定王同母弟所謂)¶
　(王季/子也)民受天地之中以生所謂命也(輯録程子曰氏/受天地之中以)¶
　(生天命之謂性也朱子曰此/大夲之中也只是恰好處)能者飬之以福不能者¶
<pb:KR1c0030_WYG_020-2a>¶
　敗以取禍此之謂也(飬之以福則命自我立而福自/我致矣豈亂亡之足慮哉輯録)¶
　(吕氏曰福本自有故曰飬禍自外來故曰取王氏曰/受天地之中一也則靡不有初敗以取禍者衆則鮮)¶
　(克有終鮮克有終則命靡諶矣又曰此章前四句有/怨天之辭後四句乃解前四句謂天之降命本無不)¶
　(善惟人不以善道自終故天命亦不克終如疾威而/多邪辟也○増釋許氏曰此章言人之多辟非天命)¶
　(之本然人自失其初/爾以起後章之意)¶
○文王曰咨咨女(音/汝)殷商曽是彊禦曽是掊(蒲侯/反)克曽¶
是在位曽是在服(叶蒲/北反)天降慆(他刀/反)徳女興是力¶
　賦也此設為文王之言也咨嗟也殷商紂也(輯録曹/氏曰自)¶
<pb:KR1c0030_WYG_020-2b>¶
　(契始封商地在上洛湯受命亳/殷地在蒙今曰殷商并舉之也)強禦暴虐之臣也掊¶
　克聚斂之臣也服事也慆慢(凶徳之/小人也)興起也力如力¶
　行之力○詩人知厲王之將亡故為此詩託於文王¶
　所以嗟嘆殷紂者言此暴虐聚斂之臣在位用事乃¶
　天降慆慢之徳而害民然非其自為之也乃汝興起¶
　此人而力為之耳(天之生人不齊有善必有惡進退/用舍則係人君之賢否耳是天不)¶
　(可責而用小人者深可責也○増釋許氏曰此章言/用暴虐聚斂之臣天降慆徳指三四句女興是力指)¶
　(五六/句)¶
<pb:KR1c0030_WYG_020-3a>¶
○文王曰咨咨女殷商而秉義類彊禦多懟(直類/反)流言¶
以對冦攘式内侯作(則慮/反)侯祝(周敕/反)靡届靡究¶
　賦也而亦女也義善懟怨也流言浮浪不根之言也¶
　侯維也作讀為詛詛祝怨謗也○言汝當用善類而¶
　反任此暴虐多怨之人(上章言強禦掊克此又專以/強禦言蓋暴虐者必聚斂言)¶
　(強禦則掊克/在其中矣)使用流言以應對則是為冦盗攘竊而¶
　反居内矣是以致怨謗之無極也(暴虐之人取怨多/矣而又詭言無怨)¶
　(以欺其上殘賊如此是以來怨謗之甚也○増釋許/氏曰此章而秉義類謂女以為善類而秉之者乃下)¶
<pb:KR1c0030_WYG_020-3b>¶
　(文強禦之類蓋心徳不明以不義為義也流言者便/佞辨捷如水之流也末二句任用非人致民之怨謗)¶
　(無所不至此與上/章皆用人之失也)¶
○文王曰咨咨女殷商女炰(白交/反)烋(火交/反)于中國(叶于/逼反)¶
斂怨以為徳不明爾徳時無背(布内/反)無側爾徳不明以¶
無陪(蒲回/反)無卿¶
　賦也炰烋氣健貌(暴虐之意也輯録謝氏曰以傲狠/作氣勢以暴虐作威聲如虎狼炰)¶
　(烋之/狀)斂怨以為徳多為可怨之事而反自以為徳也¶
　(昏亂之君是非顛/倒故其所為如此)背後側傍陪貳也(輯録謂副貳王/者則三公也)¶
<pb:KR1c0030_WYG_020-4a>¶
　言前後左右公卿之臣皆不稱其官如無人也(君有/明徳)¶
　(則能知人而官盛任使矣徳既昏昧則舉枉錯直國/之空虚無怪也○増釋許氏曰此章言尚氣陵物不)¶
　(知脩徳而惡人以類而聚下章沈/湎於酒此兩章皆修己之失也)¶
○文王曰咨咨女殷商天不湎(面善/反)爾以酒不義從式¶
(叶式/吏反)既愆爾止靡明靡晦(叶呼/洧反)式號式呼(火故/反)俾晝作¶
夜(叶羊/茹反)¶
　賦也湎飲酒變色也式用也言天不使爾沈湎於酒¶
　而惟不義是從而用也(不義與上章義類相反即小/人也湎於酒則昏於徳不知)¶
<pb:KR1c0030_WYG_020-4b>¶
　(其為惡類/而任之矣)止容止也(輯録嚴氏曰爾之容止既自取/愆過又無明無晦而飲酒不息)¶
　(呌號讙呼使晝/作夜荒亂甚矣)¶
○文王曰咨咨女殷商如蜩如螗(音/唐)如沸如羮(叶盧/當反)小¶
大近喪(息浪反/叶平聲)人尚乎由行(叶户/郎反)内奰(皮器/反)于中國覃¶
及鬼方¶
　賦也蜩(音/條)螗皆蟬也如蟬鳴如沸羮皆亂意也小者¶
　大者㡬於喪亡矣(小大指政事言即/所謂蜩螗沸羮者)尚且由此而行¶
　不知變也(此人字斥厲王與/其用事之臣也)奰怒覃延也鬼方逺夷¶
<pb:KR1c0030_WYG_020-5a>¶
　之國也(輯録胡庭芳曰夏曰獯鬻商曰鬼方周曰獫/狁漢曰匃奴魏曰突厥見唐髙祖紀其實一)¶
　(國而異/其名也)言自近及逺無不怨怒也(増釋許氏曰此章/言政事亂下章言)¶
　(棄舊典此兩章/皆為政之失也)¶
○文王曰咨咨女殷商匪上帝不時(叶上/止反)殷不用舊(叶/巨)¶
(已/反)雖無老成人尚有典刑曽是莫聴(湯經/反)大命以傾¶
　賦也老成人舊臣也典刑舊法也(以先王之良法言/曰舊政以萬世之)¶
　(常法言曰典刑循守典刑即是用舊而上章之亂政/不行矣輯録謝氏曰三代而上國有大政有大議有)¶
　(大疑皆决於老成人之言曰圗任舊臣人共政殷先/王所以立國也曰人惟求舊曰無侮老成人盤庚所)¶
<pb:KR1c0030_WYG_020-5b>¶
　(以興也曰汝惟商老成人宅心知訓周公所以誨康/叔也黎老播棄格人罔敢知吉紂所以亡也在位罔)¶
　(有耆舊俊在厥服/平王所以東遷也)○言非上帝為此不善之時但以¶
　殷不用舊致此禍爾雖無老成人與圖先王舊政然¶
　典刑尚在可以循守乃無聽用之者是以天命傾覆¶
　而不可救也(匪上帝不時則非天命不可/信也傾大命者有其故矣)¶
○文王曰咨咨女殷商人亦有言顛沛之掲(紀竭去/例二反)枝¶
葉未有害(詐曷暇/憇二反)本實先撥(蒲末反叶方/吠筆烈二反)殷鍳不逺在¶
夏后之世(叶始制私/列二反)¶
<pb:KR1c0030_WYG_020-6a>¶
　賦也顛沛(音/貝)仆㧞(皮八本/末二反)也掲本根蹶(音/厥)起之貌撥¶
　猶絶也鍳視也夏后桀也(増釋許氏曰孟子註夏禹/之世號夏后氏后君也禹)¶
　(受禪於君/故夏稱后)○言大木掲然將蹶枝葉未有折傷而其¶
　根本之實已先絶然後此木乃相隨而顛㧞爾(根夲/之實)¶
　(指國家/天命言)蘇氏曰商周之衰典刑未廢諸侯未畔四夷¶
　未起而其君先為不義以自絶於天莫可救止正猶¶
　此爾(此亦以天為/根本之實也)殷鍳在夏蓋為文王嘆紂之辭然¶
　周鍳之在殷亦可知矣(輯録歐陽氏曰非獨周之監/殷殷之監夏后之興者當又)¶
<pb:KR1c0030_WYG_020-6b>¶
　(鍳厲王也○増釋此章言君自絶於天則必亡之非/以終首章之意○此詩賦體而未嘗一及當時之事)¶
　(皆以殷紂言之/謂之比亦可也)¶
　　　蕩八章章八句(首章言其戕敗天命以致亂緫/言之也二章三章以任小人斂)¶
　　　　(民怨為戕敗天命之故四章以自昏其徳為/任用小人之故五章又以沈酗酒為徳自昏)¶
　　　　(之故則以漸推夲而言之也六章言亂政斂/怨之極則申二章三章之意七章言廢棄舊)¶
　　　　(章不遵常法以傾大命則承六章之意而又/結首章之意八章言其自戕自伐則又承七)¶
　　　　(章之意而重結/首章之意也)¶
抑抑威儀維徳之隅人亦有言靡哲不愚庶人之愚亦¶
<pb:KR1c0030_WYG_020-7a>¶
職維疾(叶集/二反)哲人之愚亦維斯戾¶
　賦也抑抑宻也隅㢘角也(孔氏曰隅者角也㢘者稜/也角必有稜故曰亷隅)¶
　鄭氏曰人宻審於威儀者是其徳必嚴正也故古之¶
　賢者道行心平可外占而知内(道行於身如色温貌/恭之類心平者言其)¶
　(用心均平無處不然凡/形於身者皆致意也)如宫室之制内有繩直則外¶
　有㢘隅也(輯録王氏曰徳譬則宫城也儀譬則隅也/覩其隅則宫城之中可知矣彭氏曰惟徳)¶
　(之隅蓋有諸中必形於外也制於外所以飬其中也/觀曽子所言正顔色動容貌孟子所言見於面盎於)¶
　(背是/也)哲知庶衆職主戾反也○衛武公作此詩使人¶
<pb:KR1c0030_WYG_020-7b>¶
　日誦於其側以自警(輯録嚴氏曰詩皆自警之言脩/身治國平天下之道與中庸大)¶
　(學相/表裏)言抑抑威儀乃徳之隅則有哲人之徳者固必¶
　有哲人之威儀矣而今之所謂哲者未嘗有其威儀¶
　則是無哲而不愚矣夫衆人之愚蓋有禀賦之偏宜¶
　有是疾(古者民有三/疾與此義同)不足為怪哲人而愚則反戾其¶
　常矣¶
○無競維人四方其訓之有覺徳行(下孟/反)四國順之訏¶
(况于/反)謨定命逺猶辰告(叶古/得反)敬慎威儀維民之則¶
<pb:KR1c0030_WYG_020-8a>¶
　賦也競強也覺直大也(覺者明顯之義不回/邪狹小則明且顯也)訏大謨¶
　謀也大謀謂不為一身之謀而有天下之慮也定審¶
　定不改易也命號令也猶圖也逺圖謂不為一時之¶
　計而為長乆之規也辰時告戒也辰告謂以時播告¶
　也(訏謨定命逺猶辰告治人之事也敬慎威/儀治已之事也皆所以盡君人之道也)則法也¶
　○言天地之性人為貴(輯録性生也董仲舒/曰性者生之質也)故能盡¶
　人道則四方皆以為訓有覺徳行則四方皆順從之¶
　(此盛徳自然之效/君道之標格也)故必大其謀定其命逺圖時告敬¶
<pb:KR1c0030_WYG_020-8b>¶
　其威儀然後可以為天下法也(此五事乃君道之當/然必如此然後可為)¶
　(民法也於此勉之則盡人道覺徳行可至而順之訓/之亦將不期而然矣輯録解頥曰人君必大其謀而)¶
　(後可以定其命必逺其圖而後可以時其告謨之訏/猶之逺此自綱領上說所以立一代之規模者也命)¶
　(之定告之辰此自號令上說所以為一時之政事者/也此戒其加於人者不可不審諸已也敬慎者戒懼)¶
　(之存乎中威儀者輝光之著乎外威而能敬儀而能/慎則容止必可觀進退必可度而斯民無不畏而愛)¶
　(之則而象之此勉其脩於/己者必有以示於人也)¶
○其在于今(叶音/經)興迷亂于政(叶音/征)顛覆厥徳荒湛(都/南)¶
(反下/同)于酒(叶子/小反)女(音/女)雖湛樂(音/洛)從弗念厥紹(市沼/反)罔敷¶
<pb:KR1c0030_WYG_020-9a>¶
求先王克共(九勇/反)明刑(叶胡/光反)¶
　賦也今武公自言己今日之所為也興尚也(尚者尊/尚之意)¶
　(言其所行以/此為先也)女武公使人誦詩而命已之詞也後凡¶
　言女言爾言小子者放此湛樂從言惟湛樂之是從¶
　也紹謂所承之緒也(前人功績/謂之緒)敷求先王廣求先王¶
　所行之道也(増釋呉師道曰敷求先王其/亦習聞武王告康叔之語乎)共執刑法¶
　也(迷亂于政承謨命猶告言顚覆厥徳承敬慎威儀/言凡所以亂政敗徳者以荒湛于酒故也湛樂雖)¶
　(可從也得不思念所承之緒之重乎今乃不法先王/不守明法則湛樂之甚而厥緒危矣反承反說而為)¶
<pb:KR1c0030_WYG_020-9b>¶
　(切責之/詞也)¶
○肆皇天弗尚(叶平/聲)如彼流泉無淪胥以亡夙興夜寐¶
洒掃廷内維民之章脩爾車馬弓矢戎兵(叶晡/亡反)用戒戎¶
作用逷(他歴/反)蠻方¶
　賦也弗尚厭棄之也(尚則尊崇之矣弗/尚則厭而棄之矣)淪陷胥相章¶
　表戒備戎兵作起逷逺也○言天所不尚則無乃淪¶
　陷相與而亡如泉流之易乎是以内自庭除之近外¶
　及蠻方之逺細而寢興洒埽之常大而車馬戎兵之¶
<pb:KR1c0030_WYG_020-10a>¶
　變慮無不周備無不飭也上章所謂訏謨定命逺猶¶
　辰告者於此見矣(湛樂如彼則必為天所厭棄矣所/以無内外無逺近無細大無常變)¶
　(皆當備飭不可一事之不至也此又先致儆懼之詞/後致教告之詞以申訏謨定命逺猶辰告兩句之意)¶
　(輯録解頥曰夙興夜寐脩身之事也洒埽庭内齊家/之事也身者民之主家者國之則身脩而家齊是豈)¶
　(不足以為民之章乎車馬所以安身也固不可以不/脩弓天戎兵所以防患也尤不可以不戒在我者既)¶
　(不至於妄動則在彼者亦不敢以輕侮此又治國之/要也詳於内而不遺乎外謹於大而不忽乎細地有)¶
　(逺近之不同而慮之無不周事有常變之不同而備/之無不飭此所以為訏謀定命逺猶辰告之實也歟)¶
○質爾人民謹爾侯度用戒不虞(叶元/具反)慎爾出話敬爾¶
<pb:KR1c0030_WYG_020-10b>¶
威儀(叶牛/何反)無不柔嘉(叶居/何反)白圭之玷(丁簟/反)尚可磨也斯¶
言之玷不可為(叶吾/禾反)也¶
　賦也質成也定也(曰成曰定皆/安静之意也)侯度諸侯所守之法¶
　度也虞慮話言柔安嘉善玷缺也○言既治民守法¶
　防意外之患矣(輯録蘇氏曰苟失其民心慢/其侯度則將有不虞之禍起)又當謹¶
　其言語蓋玉之玷缺尚可磨鑢(良豫/反)使平言語一失¶
　莫能救之其戒深切矣(質人民謹侯度戒不虞即上/章之無所不備也治人之事)¶
　(則備矣而治已之事尤不可慢故以慎爾出話為敬/威儀之本此又專為教告之詞以申訏謨定命以下)¶
<pb:KR1c0030_WYG_020-11a>¶
　(四句之/意也)故南容一日三(去/聲)復此章而孔子以其兄之¶
　子妻(去/聲)之(此又推之以為學者之法輯録黄勉齋曰/三復謂每誦至此再三反覆以識之非謂)¶
　(一次三復亦非謂只/一日三次誦之也)¶
○無易(以䜴/反)由言無曰苟矣(此二句/不用韻)莫捫(音/門)朕舌言不¶
可逝(叶音折/與舌叶)矣無言不讎(叶市/又反)無徳不報(叶蒲/救反)惠于朋¶
友(叶羽/已反)庶民小子(叶奬/里反)子孫繩繩萬民靡不承¶
　賦也易輕捫持逝去讎答承奉也○言不可輕易其¶
　言蓋無人為我執持其舌者故言語由己易致差失¶
<pb:KR1c0030_WYG_020-11b>¶
　常當執持不可放去也(不可易不可苟不可放丁寜/之詞不一者謹言之功夫固)¶
　(當嚴為/之防也)且天下之理無有言而不讎無有徳而不報¶
　者若爾能惠于朋友庶民小子則子孫繩繩而萬民¶
　靡不承矣皆謹言之效也(朋友羣臣也小子凡後生/子弟皆是也國君言語國)¶
　(中之人禍福繫焉能謹其言則人皆蒙其徳惠矣是/以天命佑之而子孫繩繩人心歸之而萬民靡不承)¶
　(也謹言之效其大如此○自此以下專申敬/慎威儀一句之意而此章正接慎爾出話言)¶
○視爾友君子輯(音/集)柔爾顔(叶魚/堅反)不遐有愆相(息亮/反)在¶
爾室尚不愧于屋漏無曰不顯莫予云覯神之格(叶剛/鶴反)¶
<pb:KR1c0030_WYG_020-12a>¶
思不可度(待洛/反)思矧可射(音亦叶/代灼反)思¶
　賦也輯和也遐何通愆過也尚庶幾也屋漏室西北¶
　隅也覯見也格至度測矧况也射斁通厭也○言視¶
　爾友於君子之時和柔爾之顔色(和柔者不/暴慢也)其戒懼¶
　之意常若自省曰豈不至於有過乎蓋常人之情其¶
　脩於顯者無不如此然視爾獨居於室之時亦當庶¶
　幾不愧于屋漏然後可爾無曰此非明顯之處而莫¶
　予見也當知鬼神之妙無物不體其至於是有不可¶
<pb:KR1c0030_WYG_020-12b>¶
　得而測者不顯亦臨猶懼有失况可厭射而不敬乎¶
　此言不但脩之於外又當戒謹恐懼乎其所不睹不¶
　聞也(地有隠顯而鬼神之妙無隐顯鬼神無徃而不/在故敬無徃而可忘此章又言持敬之功當如)¶
　(此蓋恐其於顯明之地用功而幽隐之/地有間則不免乎色莊也故極言之)子思子曰君¶
　子不動而敬不言而信(用功之宻如此輯録言君子/之戒謹恐懼無時不然不待)¶
　(言動而後/敬信也)又曰夫㣲之顯誠之不可揜如此(用功不/可不宻)¶
　(者以此輯録此自鬼神之體物而言也微與誠對顯/與不可揜對自其妙言之曰㣲自其實言之曰誠)¶
　此正心誠意之極功(極功者言其功夫至到而無以/加也輯録不遐有愆是能慎獨)¶
<pb:KR1c0030_WYG_020-13a>¶
　(而意無不誠矣不愧屋漏/是能戒懼而心無不正矣)而武公及之則亦聖賢之¶
　徒矣¶
○辟爾為徳俾臧俾嘉(叶居/何反)淑慎爾止不愆于儀(叶牛/何反)¶
不僣不賊鮮(息淺/反)不為則投我以桃報之以李彼童而¶
角實虹(户公/反)小子(叶奬/里反)¶
　賦也辟君也指武公也止容止也僣差賊害(輯録解/頥曰不)¶
　(僣則於事無所差不/賊則於理無所害)則法也無角曰童虹(訌/同)潰亂也¶
　(輯録字書/虹與訌同)○既戒以脩徳之事而又言為徳而人法¶
<pb:KR1c0030_WYG_020-13b>¶
　之猶投桃報李之必然也彼謂不必脩徳而可以服¶
　人者是牛羊之童者而求其角也亦徒潰亂汝而已¶
　豈可得哉(既言功夫之當然又設詞以見效驗之必/然又設詞以見妄說之必不然反覆言之)¶
　(以明功夫不可闕/而效驗不可誣也)¶
○荏(而甚/反)染(而漸/反)柔木言緡之絲(叶新/夷反)温温恭人維徳¶
之基其維哲人告之話言順徳之行(與言/叶)其維愚人覆¶
謂我僣(叶七/尋反)民各有心¶
　興也荏染柔貌柔木柔忍(音/刃)之木也(柔木以興温恭/二者皆見柔美)¶
<pb:KR1c0030_WYG_020-14a>¶
　(為可/尚也)緡綸也被之綸以為弓也(輯録謝氏曰柔和之/木可矯揉而為弓温)¶
　(恭之人可積累而成徳解頥曰基者堂宇/之所由以立温恭者亦徳之所由以成也)話言古之¶
　善言也覆猶反也僣不信也民各有心言人心不同¶
　愚智相越之逺也(此章專以温恭言又以丁寜致意/於敬之一字也自其維哲人以下)¶
　(至終篇皆告以不/可不聴話言之意)¶
○於(音/烏)乎(音/呼)小子(叶奬/里反)未知臧否(音/鄙)匪手攜之言示之¶
事(叶上/止反)匪面命之言提其耳借曰未知亦既抱子(同/上)民¶
之靡盈誰夙知而莫(音/慕)成¶
<pb:KR1c0030_WYG_020-14b>¶
　賦也非徒手攜之也而又示之以事非徒面命之也¶
　而又提其耳所以喻之者詳且切矣假令言汝未有¶
　知識則汝既長大而抱子宜有知矣(輯録輔氏曰武/公老矣而使人)¶
　(謂其小子可謂不自盈滿矣只此便見其温柔之意/言示之事諭之明也言提其耳告之切也告之者既)¶
　(明且切則宜有警矣而猶不知覺何哉借曰未有知/識則亦既抱子矣况耄期之年乎則是宜有警也)¶
　人若不自盈滿能受教戒則豈有既早知而反晚成¶
　者乎(謙受/益)¶
○昊天孔昭(叶音/灼)我生靡樂(音/洛)視爾夢夢(莫公/反)我心慘¶
<pb:KR1c0030_WYG_020-15a>¶
慘(當作懆七到/反叶七各反)誨爾諄諄(之純/反)聽我藐藐(美角/反)匪用為¶
教(叶入/聲)覆用為虐借曰未知亦聿既耄(叶音/莫)¶
　賦也夢夢不明亂意也慘慘憂貌(輯録輔氏曰言昊/天甚明其知我生)¶
　(之靡樂也其所以靡樂者即下/文所謂視爾夢夢我心慘慘也)諄諄詳熟也藐藐忽¶
　略貌(輯録人不知自脩則以/忠教為見虐者多矣)耄老也八十九十曰耄¶
　左史所謂年九十有五時也¶
○於乎小子(見上/章)告爾舊止聴用我謀庶無大悔(叶虎/委反)¶
天方艱難曰喪(息浪/反)厥國(叶于/逼反)取譬不逺昊天不忒(他/得)¶
<pb:KR1c0030_WYG_020-15b>¶
(反/)回遹(于橘/反)其徳俾民大棘¶
　賦也舊舊章也或曰乆也止語詞庶幸悔恨忒差遹¶
　僻棘急也○言天運方此艱難將喪厥國矣我之取¶
　譬夫豈逺哉觀天道禍福之不差忒則知之矣今汝¶
　乃回遹其徳而使民至於困急則䘮厥國也必矣(回/遹)¶
　(其徳敬之反也○自十章至此教告諄切大意皆同/然十章其詞婉所以誨之也十一章其詞厲所以責)¶
　(之也十二章其詞危所以懼/之也愈言之而意愈深矣)¶
　　　抑十二章三章章八句九章章十句¶
<pb:KR1c0030_WYG_020-16a>¶
　　　　楚語左史倚相曰昔衛武公年數九十五矣¶
　　　　(東陽許文懿曰武公卒於平王之十三年則/此詩乃平王時詩未可以東遷雅亡之說㫁)¶
　　　　(之/也)猶箴儆於國曰自卿以下至于師長(上/聲)士¶
　　　　(師長大夫也/士衆士也)苟在朝(音/潮)者無謂我老耄而舍¶
　　　　我必恭恪於朝夕以交戒我在輿有旅賁(音/奔)¶
　　　　之規(旅賁衛士規諫也輯録夏官旅賁氏/掌執戈盾夾車而趍車止則持輪)位¶
　　　　宁有官師之典(中庭之左右謂之位門屏之/間謂之宁師長也典常也)¶
　　　　倚几有誦訓之諫(倚憑也工師所誦以諫者/書之几輯録地官誦訓主)¶
<pb:KR1c0030_WYG_020-16b>¶
　　　　(訓說四/方之事)居寢有&KR0591;(音/薛)御之箴(&KR0591;御近/臣也)臨事有¶
　　　　瞽史之道(事戎祀也瞽樂師/史太史道言也)宴居有師工之¶
　　　　誦(師工皆/樂官也)史不失書矇不失誦以訓御之(御/進)¶
　　　　(也/)於是作懿戒以自儆及其没也謂之睿聖¶
　　　　武公(輯録真氏曰自卿以下無一人不使任/箴規之職自在輿以下無一處不欲聞)¶
　　　　(箴規之言猶且作抑詩使人誦之不離其/側如是而意不誠心不正者未之有也)韋¶
　　　　昭曰懿讀為抑即此篇也董氏曰侯包言(輯/録)¶
　　　　(隋經籍志韓詩冀要十/卷侯包撰包學韓者也)武公行年九十有五¶
<pb:KR1c0030_WYG_020-17a>¶
　　　　猶使人日誦是詩而不離(去/聲)於其側然則序¶
　　　　說為刺厲王者誤矣(首章專以威儀言二章/以聖賢能事為標凖政)¶
　　　　(事威儀為實功三章又以迷亂政事顛覆威/儀為戒四章則專言政事五章雖及政事而)¶
　　　　(歸重於威儀六章既言敬威儀之功又言敬/威儀之效七章主於威儀而𤼵持敬之極功)¶
　　　　(八章又言威儀當敬而不可慢也如此九章/以後反覆告戒專在威儀既以温温恭人正)¶
　　　　(言之又以回遹其徳反結之然則威儀政事/皆所當謹而威儀為最重用功之道則持敬)¶
　　　　(為最切故篇中不愧屋漏一語乃其要之要/也○増釋許氏曰武公之詩見於經者三淇)¶
　　　　(澳人頌之之辭亦以盡力於學問而成其徳/也賔之初筵抑則其自作也皆有戒醉酒謹)¶
<pb:KR1c0030_WYG_020-17b>¶
　　　　(威儀慎言語之意豈武公少年之失在此乎/及聞君子之言幡然悔悟而自勑故晚年自)¶
　　　　(為箴戒之辭必惓惓於此矣謂之/睿聖武公是真有不可及者也)¶
菀(音/欎)彼桑柔(與劉憂叶篇/内多放此)其下侯旬捋(力活/反)采其劉瘼¶
(音/莫)此下民不殄心憂倉(初亮/反)兄(與怳/同)填(舊說古/塵字)兮倬彼¶
昊天(叶鐵/因反)寜不我矜¶
　比也菀茂旬徧劉殘殄絶也倉兄與愴(音/創)怳(音/况)同悲¶
　閔之意也填未詳舊說與陳塵同蓋言乆也或疑與¶
　瘨(音/顛)字同為病之義但召旻篇内二字並出又恐未¶
<pb:KR1c0030_WYG_020-18a>¶
　然今姑闕之○舊說此為芮伯刺厲王而作春秋傳¶
　亦曰芮良夫之詩(文公元年輯録䟽芮伯周同姓國/杜預云芮國在馮翊臨晉縣則在)¶
　(西都之/畿内也)則其說是也以桑為比者桑之為物其葉最¶
　盛然及其采之也一朝而盡無黄落之漸故取以比¶
　周之盛時如葉之茂其隂無所不徧至於厲王肆行¶
　暴虐以敗其成業王室忽焉凋弊如桑之既采民失¶
　其隂而受其病(輯録輔氏曰首二句比周之盛時仁/覆天下也次二句比厲王殘虐害及)¶
　(天下/也)故君子憂之不絶於心悲閔之甚而至於病遂¶
<pb:KR1c0030_WYG_020-18b>¶
　號天而訴之也¶
○四牡騤騤旟旐有翩(叶批/賔反)亂生不夷靡國不泯(叶彌/鄰反)¶
民靡有黎具禍以燼(叶咨/辛反)於(音/烏)乎(音/呼)有哀(叶音/依)國歩斯¶
頻¶
　賦也夷平泯滅黎黒也謂黒首也具俱也燼灰燼也¶
　(輯録輔氏曰無國不滅/無民不燼則甚言之耳)歩猶運也頻急蹙也　厲王¶
　之亂天下征役不息故其民見其車馬旌旗而厭苦¶
　之自此至第四章皆征役者之怨辭也¶
<pb:KR1c0030_WYG_020-19a>¶
○國歩蔑資天不我將(叶子/兩反)靡所止疑(魚乞反/叶如字)云徂何¶
徃君子實維秉心無競(叶其/兩反)誰生厲階(叶居/奚反)至今為梗¶
(古杏反叶/古黨反)¶
　賦也蔑滅資咨將養也疑讀如儀禮疑立之疑定也¶
　(鄉射禮賔升西階上疑立主人阼階東疑立鄉飲酒/亦有此文又士昏禮婦疑立於席之西輯録注疑立)¶
　(正立自/定之貌)徂亦徃也競爭厲怨梗病也○言國將危亡¶
　天不我養居無所定徂無所徃然非君子之有爭心¶
　也誰實為此禍階使至今為病乎(輯録解頥曰無爭/者君子之所以己)¶
<pb:KR1c0030_WYG_020-19b>¶
　(亂好爭者小人/之所以生亂)蓋曰禍有根原其所從來也逺矣¶
○憂心慇慇念我土宇我生不辰逢天僤(都但/反)怒(叶暖/五反)¶
自西徂東(叶音/丁)靡所定處多我覯痻(武巾/反)孔棘我圉¶
　賦也土鄉宇居辰時僤厚覯見痻病(輯録痻當/易彌隣反)棘急¶
　圉邉也或曰禦也(輯録鄭氏曰/禦冦之事也)多矣我之見病也急¶
　矣我之在邉也¶
○為謀為毖(叶音/必)亂况斯削告爾憂恤誨爾序爵誰能¶
執熱逝不以濯其何能俶載胥及溺(叶奴/學反)¶
<pb:KR1c0030_WYG_020-20a>¶
　賦也毖慎况滋也序爵辨别賢否之道也(輯録李迂/仲曰爵自)¶
　(有序上賢則加以上爵中賢則次之下賢則又次之/若小加大淫破義則失其序矣曹氏曰外之公侯伯)¶
　(子男内之公卿大夫士皆爵也○増釋/呉師道曰其下反獲皆以賢否為言)執熱手持熱¶
　物也(輯録逝/語詞也)○蘇氏曰王豈不謀且慎哉然而不得¶
　其道適所以長亂而自削耳故告之以其所當憂而¶
　誨之以序爵且曰誰能執熱而不濯者賢者之能已¶
　亂猶濯之能解熱耳不然則其何能善哉相與入於¶
　陷溺而已(一章自為悲閔之詞二章三章四章述征/役者之怨詞亂亦甚矣此章又為忠告之)¶
<pb:KR1c0030_WYG_020-20b>¶
　(詞而教之以己亂是/則詩人之忠厚也)¶
○如彼遡風(叶孚/音反)亦孔之僾(音/愛)民有肅心荓(普耕/反)云不¶
逮好(呼報/反)是稼穡力民代食稼穡維寳代食維好¶
　賦也遡鄉(音/向)僾唈(庵入聲氣/不舒也)肅進荓使也○蘇氏曰¶
　君子視厲王之亂悶然如遡風之人唈而不能息雖¶
　有欲進之心皆使之曰世亂矣非吾所能及也於是¶
　退而稼穡盡其筋力與民同事以代禄食而已當是¶
　時也仕進之憂甚於稼穡之勞故曰稼穡維寳代食¶
<pb:KR1c0030_WYG_020-21a>¶
　維好言雖勞而無患也¶
○天降喪(息浪/反)亂㓕我立王降此蟊賊稼穡卒痒(音/羊)哀¶
恫(音/通)中國具贅(之芮/反)卒荒靡有旅力以念穹蒼¶
　賦也恫痛具俱也贅屬(音/燭)也言危也春秋傳曰君若¶
　綴旒然與此贅同(旒瘤同附肉之懸者輯録/見公羊傳襄公十六年)卒盡荒¶
　虚也旅與膂同穹蒼天也穹言其形蒼言其色○言¶
　天降喪亂固己滅我所立之王矣又降此蟊賊則我¶
　之稼穡又病而不得以代食矣哀此中國皆危盡荒¶
<pb:KR1c0030_WYG_020-21b>¶
　是以危困之極無力以念天禍也(上章憂亂而退為/家食此章災禍並)¶
　(起而退無可食則/皆自痛之詞也)此詩之作不知的在何時其言滅¶
　我立王則疑在共和之後也(厲王流彘二相周召以/太子靖㓜共理國事故)¶
　(曰共和又蘇氏古史云厲王流彘國無主有賢諸侯/曰共伯和諸侯宗之因名其年曰共和輔氏曰此謂)¶
　(滅我立王則為共和以後矣然又謂告爾憂/恤誨爾序爵則非追刺之語也故朱子疑之)¶
○維此惠君民人所瞻(叶側/姜反)秉心宣猶考慎其相(息亮/反叶)¶
(平/聲)維彼不順自獨俾臧自有肺腸俾民卒狂¶
　賦也惠順也順於義理也宣徧猶謀相輔狂惑也¶
<pb:KR1c0030_WYG_020-22a>¶
　言彼順理之君所以為民所尊仰者以其能秉持其¶
　心周徧謀度考擇其輔相必衆以為賢而後用之(考/者)¶
　(辨之明慎/者用之謹)彼不順理之君則自以為善而不考衆謀¶
　自有私見而不通衆志(所謂愚而/好自用也)所以使民眩惑至¶
　於狂亂也(上之人顛倒是非則民之惑亂無怪矣惠/人君有賢否故用舍有得失今王不為)¶
　(君而為不順也至此而/序爵之云不可誨矣)¶
○瞻彼中林甡甡(所巾/反)其鹿朋友已譛(子念反叶/子林反)不胥¶
以榖人亦有言進退維谷¶
<pb:KR1c0030_WYG_020-22b>¶
　興也甡甡衆多並行之貌(衆多並行則有/同類和輯之意)譛不信也¶
　胥相榖善谷窮也言朋友相譛不能相善曽鹿之不¶
　如也(此以人不/如物起興)○言上無明君下有惡俗是以進退¶
　皆窮也(無明君則人道廢故俗惡如此○上章舉措/失宜而民無以定其志此章讒譛為害而已)¶
　(無所容其身上下俱可怨/而實皆怨其上之詞也)¶
○維此聖人瞻言百里維彼愚人覆狂以喜匪言不能¶
胡斯畏忌(叶巨/已反)¶
　賦也聖人炳於幾先(輯録炳明也㡬平/聲幾微兆联也)所視而言者¶
<pb:KR1c0030_WYG_020-23a>¶
　無逺而不察(前知如神/蓋如此)愚人不知禍之將至而反狂¶
　以喜今用事者蓋如此我非不能言也如此畏忌何¶
　哉言王暴虐人不敢諫也(前章言上下胥而為惡如/此則危亡著矣又無知幾)¶
　(識微之士而皆安危利菑之人使能言/者不敢言之則禍將至而不可救矣)¶
○維此良人弗求弗迪(叶徒/沃反)維彼忍心是顧是復(方六/反)¶
民之貪亂寜為荼毒¶
　賦也迪進也忍殘忍也顧念復重也荼苦菜也味苦¶
　氣辛能殺物故謂之荼毒也○言不求善人而進用¶
<pb:KR1c0030_WYG_020-23b>¶
　之其所顧念重復而不已者乃忍心不仁之人(前云/自有)¶
　(肺腸是不智也此云忍心顧復則同惡相濟而不仁/甚矣序爵之云又何誨哉輯録解頥曰良人者國之)¶
　(寳也則棄之而如遺忍心者/國之賊也則念之而不已)民不堪命所以肆行貪¶
　亂而安為荼毒也(小人在位以忍心倡之則民以忍/心行貪毒也○上章智愚異見而)¶
　(已難盡其忠此章舉措失宜而民/皆肆其惡是亦怨其上之詞也)¶
○大風有隧(音/遂)有空大谷維此良人作為式榖維彼不¶
順征以中垢(古口反叶/居六反)¶
　興也隧道式用榖善也征以中垢未詳其義或曰征¶
<pb:KR1c0030_WYG_020-24a>¶
　行也中𨼆暗也垢汙穢也○大風之行有隧蓋多出¶
　於空谷之中以興下文君子小人所行亦各有道也¶
　(此以人物各有趍向為興君子所行者善道小人之/行𨼆暗汙穢而已後章民之罔極以下皆見其隐暗)¶
　(汙穢之/行也)¶
○大風有隧貪人敗類聴言則對誦言如醉匪用其良¶
覆俾我悖(叶蒲/寐反)¶
　興也敗類猶言圯(音/痞)族也(輯録堯典蔡氏曰圯敗族/類也言與衆不和傷人害)¶
　(物/也)王使貪人為政我以其或能聴我之言而對之然¶
<pb:KR1c0030_WYG_020-24b>¶
　亦知其不能聴也故誦言而中心如醉(無可與語故/自誦其言耳)¶
　(誦言猶云/獨語也)由王不用善人而反使我至此悖眊(音/冐)也¶
　(任小人而不聴善言舍君子而不見信用是以使我/憂之甚也悖眊即是如醉疊言之爾輯録輔氏曰上)¶
　(章以上兩句興下四句此章則以上一句興下一句/耳大風則有隧矣貪人則敗類矣聴言則對四句集)¶
　(傳以為一串說都/載在下句我字上)厲王說(音/恱)榮夷公(輯録韋昭/曰榮國名)芮良¶
　夫曰王室其將卑乎夫(音/扶)榮公好(去/聲)專利而不備大¶
　難(去/聲)夫利百物之所生也天地之所載也而或專之¶
　其害多矣(出外傳/周語)此詩所謂貪人其榮公也與(平/聲)芮¶
<pb:KR1c0030_WYG_020-25a>¶
　伯之憂非一日矣(上言善惡異趨而可辨此言舉措/失宜而可怨則又自知之明而無)¶
　(所控告/之詞也)¶
○嗟爾朋友予豈不知而作如彼飛蟲時亦弋獲(叶胡/郭反)¶
既之隂(于鴆/反)女(音/汝)反予來赫(叶黒/各反)¶
　賦也如彼飛蟲時亦弋獲(輯録飛蟲飛鳥/弋獲射中也)言己之所¶
　言或亦有中猶曰千慮而一得也之徃隂覆也赫威¶
　怒之貌我以言告女是徃隂覆於女(欲使之改惡為/善轉禍為福耳)¶
　女反來加赫然之怒於已也(所謂朋友者即譛已之/朋友也此特以其同僚)¶
<pb:KR1c0030_WYG_020-25b>¶
　(共事耳本即小人之徒也苟為/同類之君子則豈反予來赫乎)張子曰既徃宻告於¶
　女反謂我來恐動也亦通(輯録通釋曰釋文隂或音/如字赫本亦作赫音罅莊)¶
　(子云以梁國赫我是也張子/之說蓋用釋文二字之意)¶
○民之罔極職凉善背(叶必/墨反)為民不利如云不克民之¶
回遹職競用力¶
　賦也職專也凉義未詳傳曰凉薄也鄭讀作諒信也¶
　疑鄭說為得之善背工為反覆也克勝也回遹邪僻¶
　也○言民之所以貪亂而不知所止者專由此人名¶
<pb:KR1c0030_WYG_020-26a>¶
　為直諒而實善背又為民所不利之事如恐不勝而¶
　力為之也又言民之所以邪僻者亦由此輩專競用¶
　力而然也反覆其言所以深惡之也(道民以惡貽民/以禍莫非小人)¶
　(之為也此其/所以致亂也)¶
○民之未戾職盗為冦凉曰不可覆背善詈(力智/反)雖曰¶
匪予既作爾歌(叶韻/未詳)¶
　賦也戾定也民之所以未定者由有盜臣為之冦也¶
　蓋其為信也亦以小人為不可矣及其反背也則又¶
<pb:KR1c0030_WYG_020-26b>¶
　工為惡言以詈君子(言之信則非小人/言之譛則謗君子)是其色厲内¶
　荏(音/稔)真可謂穿窬之盗矣然其人又自文(音/問)飾以為¶
　此非我言也則我已作爾歌矣言得其情且事已著¶
　明不可揜覆(去/聲)也(自十四章至此又皆託為僚友相/告之詞然始則嗟嘆而責之其詞)¶
　(正中則數其罪而斥之其詞厲終則暴其情狀而究/言之其詞决蓋斥其見用者而用之者之罪可見也)¶
　　　桑柔十六章八章章八句八章章六句(吕氏曰/此詩本)¶
　　　　(厲王之亂在於用小人故於聴任之道屢致/意焉愚按吕氏之說甚得詩意然五章言告)¶
　　　　(爾憂恤誨爾序爵規之也八章言自獨俾臧/自有肺腸怪之也十一章言維彼忍心是顧)¶
<pb:KR1c0030_WYG_020-27a>¶
　　　　(是復則責之甚也十三章言匪用其良覆俾/我悖則怨之深也至最後三章不及於王而)¶
　　　　(惟推見小人之心術則怨王之意不可勝道/矣夫以忍心不順之徒貪婪反覆冦盜之輩)¶
　　　　(充斥在朝如此欲免於亂得乎又按此詩十/六章義最煩劇今既畧䟽章㫖於傳文之下)¶
　　　　(但一篇之意必合而觀之然後可通蓋首章/為遭亂呼天之詞二章三章四章述征役者)¶
　　　　(之怨詞五章教以用賢救亂則為陳善納誨/之詞六章則仕進不如力農七章則在朝在)¶
　　　　(野同一禍患八章則怨王之不智而不能用/賢以致民人之惑九章則怨友之不信而不)¶
　　　　(能相善以致善人之困十章言愚人不識禍/㡬而忠言不敢進十一章言棄賢用盗而以)¶
　　　　(不仁誨其民十二章言君子小人趨向之異/十三章又深怨王之用小人十四章至十六)¶
<pb:KR1c0030_WYG_020-27b>¶
　　　　(章又反覆以責小人而見用小人者為可深/怨也  小雅正月大雅桑柔皆詩人深悲甚)¶
　　　　(痛之詞故言之長也如此然彼多/憂懼此多哀怨則有不容不辨也)¶
倬彼雲漢昭回于天(叶鉄/因反)王曰於(音/烏)乎(音/呼)何辜今之人¶
天降喪(息浪/反)亂饑饉薦(在甸/反)臻靡神不舉靡愛斯牲(叶/桑)¶
(經/反)圭璧既卒寜莫我聽(他丁/反)¶
　賦也雲漢天河也昭光回轉也言其光隨天而轉也¶
　(輯録曹氏曰漢在天似雲非雲故曰雲漢也漢者水/之精而雨者水之施也天將雨其兆先見於漢故閔)¶
　(雨則望雲漢而占之也天漢起於東方經尾箕之間/是為漢津委蛇向西南行至七星南而没此其回旋)¶
<pb:KR1c0030_WYG_020-28a>¶
　(之度/也)薦荐通重也臻至也靡神不舉所謂國有凶荒¶
　則索鬼神而祭之也(周禮大司徒以荒政十有二聚/萬民其十一曰索鬼神言求廢)¶
　(祀而脩/之也)圭璧禮神之玉也(輯録春官大宗伯以蒼璧/禮天黄琮禮地以青圭禮)¶
　(東方赤璋禮南方白琥禮西方𤣥璜禮北方典瑞云/四圭有邸以祀天旅上帝兩圭有邸以祀地旅四望)¶
　(祼圭有瓉以祀先王圭璧以祀日月星辰璋/邸射以祀山川皆祭神所用言圭璧總稱)卒盡(輯/録)¶
　(羅氏曰牲用不可盡故言無/愛圭璧少而易竭故言既盡)寜猶何也○舊說以為¶
　宣王承厲王之烈(烈暴/虐也)内有撥亂之志遇烖而懼側¶
　身脩行(去/聲)欲銷去(去/聲)之天下喜於王化復(去/聲)行百姓¶
<pb:KR1c0030_WYG_020-28b>¶
　見憂(側反側而不安也見/憂謂見被憂矜也)故仍叔作此詩以美之(輯/録)¶
　(箋仍叔/周大夫)言雲漢者夜晴則天河明故述王仰訴於天¶
　之詞如此也(此章閔下民之遭禍傷禱祀/之無應而致呼天之意也)¶
○旱既大(音/泰)甚藴隆蟲蟲不殄禋祀自郊徂宫上下奠¶
瘞靡神不宗后稷不克上帝不臨(叶力/中反)耗斁(丁故/反)下土¶
寜丁我躬¶
　賦也藴蓄隆盛也蟲蟲熱氣也(輯録曹氏曰藴者陽/氣之蓄樍也隆者陽)¶
　(氣之驕亢也蟲蟲者欝/積驕亢之氣熏炙而病)殄絶也郊祀天地也(言郊則/社在其)¶
<pb:KR1c0030_WYG_020-29a>¶
　(中故曰/祀天地)宫宗廟也上祭天下祭地奠其禮瘞(於計/反)其¶
　物(孔氏曰奠置之於地瘞埋之於土酒食牲玉之屬/皆然輯録濮氏曰祭畢凡幣帛祝冊之屬燎而瘞)¶
　(之/)宗尊也克勝也言后稷欲救此旱灾而不能勝也¶
　臨享也稷以親言帝以尊言也(稷即帝帝即/稷皆郊祀也)斁敗丁¶
　當也何以當我之身而有是灾也或曰與其耗斁下¶
　土寜使灾害當我身也亦通(上章靡神不舉言其槩/也此則首以禋祀緫言)¶
　(之繼又詳数郊宫奠瘞之實又以靡神不宗結之則/天神地示人鬼内外上下無不徧矣  此章又傷禱)¶
　(祀之無應閔下民之遭禍/而所以呼天者尤切也)¶
<pb:KR1c0030_WYG_020-29b>¶
○旱既大甚則不可推(吐雷/反)兢兢業業如霆如雷周餘¶
黎民靡有孑遺(叶夷回/反下同)昊天上帝則不我遺胡不相畏¶
先祖于摧(在雷/反)¶
　賦也推去也兢兢恐也業業危也如霆如雷言畏之¶
　甚也孑無右臂貌遺餘也言大亂之後(承厲王/之亂也)周之¶
　餘民無復有半身之遺者(輯録孟子曰說詩者不以/文害詞不以詞害志以意)¶
　(逆志是為得之如以詞而已矣雲漢之詩曰周餘黎/民靡有孑遺信斯言也是周無遺民也朱子曰若但)¶
　(以其詞而已則如雲漢之言是周之民真無遺種矣/惟以意逆志則知作詩者之志在於憂旱而非真無)¶
<pb:KR1c0030_WYG_020-30a>¶
　(遺民/也)而上天又降旱災使我亦不見遺也(輯録民無/遺君安得)¶
　(獨存/乎)摧滅也言先祖之祀將自此而滅也(此亦承憂/民之意言)¶
　(之既憂於民又憂於已又憂先祖之祭祀則其恐懼/不得不然矣  此章又即人即己憂懼不一而所以)¶
　(呼天者/愈迫矣)¶
○旱既大甚則不可沮(在吕/反)赫赫炎炎云我無所大命¶
近止靡瞻靡顧(叶果/五反)羣公先正則不我助(叶牀/所反)父母先¶
祖胡寜忍予(叶演/女反)¶
　賦也沮止也赫赫旱氣也炎炎熱氣也無所無所容¶
<pb:KR1c0030_WYG_020-30b>¶
　也大命近止死將至也瞻仰顧望也羣公先正月令¶
　所謂雩祀百辟卿士之有益於民者以祈榖實者也¶
　(註云此謂古之上公以下句龍后稷之類輯録䟽正/長也先世為官之長陳氏曰雩者吁嗟其聲以求雨)¶
　(之祭周禮女巫凡邦之大/烖歌哭而請亦其義也)於群公先正但言其不見¶
　助至父母先祖則以恩望之矣所謂垂涕泣而道之¶
　也(此承則不我遺之意謂天不我佑無所望矣故轉/而望於羣公先正及父母先祖如此而其分有親)¶
　(踈故所望/有輕重也)¶
○旱既大甚滌滌(徒歴/反)山川(叶樞/倫反)旱魃(蒲末/反)為虐如惔¶
<pb:KR1c0030_WYG_020-31a>¶
(音/談)如焚(叶符/均反)我心憚暑憂心如熏群公先正則不我聞¶
(叶㣲/勻反)昊天上帝寜俾我遯(叶徒/均反)¶
　賦也滌滌言山無木川無水如滌而除之也魃旱神¶
　也惔燎之也憚勞也畏也熏灼遯逃也言天又不肯¶
　使我得逃遯而去也(羣公先正則不我聞蓋又甚於/不助矣故又反而怨天謂何以)¶
　(不肯使我避賢去位也怨此二章又反憂於/已而轉旋號呼所以哀  求救者不一也)¶
○旱既大甚黽勉畏去胡寜瘨(都田/反)我以旱&KR0579;(七/感)不知¶
其故祈年孔夙方社不莫(音/慕)昊天上帝則不我虞(叶元/其反)¶
<pb:KR1c0030_WYG_020-31b>¶
敬恭明神宜無悔怒¶
　賦也黽勉畏去出無所之也瘨病&KR0579;曽也祈年孟春¶
　祈榖于上帝孟冬祈來年于天宗是也(出月令註云/天宗日月星)¶
　(辰/也)方祭四方也社祭土神也虞度(待洛/反)悔恨也言天¶
　曽不度我之心如我之敬事明神宜可以無恨怒也¶
　(此承遯去之意而言欲去又不可去也其進退維谷/甚矣故又追念向者祈年方社如此而冀天之佑己)¶
　(也○此章又憂禍患之丁已思/祭祀之無缺以致呼天之意也)¶
○旱既大甚散無友紀鞫(居六/反)哉庶正疚哉冡宰(叶奬/里反)¶
<pb:KR1c0030_WYG_020-32a>¶
趣(七口/反)馬師氏膳夫左右(叶羽/已反)靡人不周無不能止瞻¶
卬(音/仰)昊天云如何里¶
　賦也友紀猶言綱紀也或曰友疑作有(凶年離散/無所維繫)鞫¶
　窮也庶正衆官之長(上聲/下同)也(見雨無/正註)疚病也冡宰又¶
　衆長之長也趣馬掌馬之官師氏掌以兵守王門者¶
　膳夫掌食之官也嵗凶年榖不登(輯録孔氏曰嵗取/嵗星行一次也年)¶
　(取榖一熟也謂此嵗凶/於此年之榖不成熟也)則趣馬不秣(不以粟/食馬)師氏弛¶
　其兵(師氏掌近王/之兵故可弛)馳道不除(王之馳道不治/輯録不掃除也)祭事不¶
<pb:KR1c0030_WYG_020-32b>¶
　縣(不懸/其樂)膳夫徹膳(王减膳不/供太牢)左右布而不脩(諸臣布/列於位)¶
　(不令有/所脩造)大夫不食粱(粱美/榖也)士飲酒不樂(飲酒用樂則/過於樂而侈)¶
　(輯録嵗凶以下本毛/傳與禮記曲禮語同)周救也無不能止言諸臣無有¶
　一人不周救百姓者無有自言不能而遂止不為也¶
　里憂也與漢書無俚之俚同(前漢李布賛云賢者誠/重其死夫婢妾賤人感)¶
　(慨而自殺非能勇也/其畫無俚之至爾)聊賴之意也(此章又言羣臣之/竭誠救旱如此以)¶
　(致呼天/之意也)¶
○瞻卬昊天有嘒(呼惠/反)其星大夫君子昭假(音/格)無贏(音/盈)¶
<pb:KR1c0030_WYG_020-33a>¶
大命近止無棄爾成何求為(于偽/反)我以戾庶正(叶諸/盈反)瞻¶
卬昊天曷惠其寜¶
　賦也嘒明貌昭明假至也○乆旱而仰天以望雨則¶
　有嘒然之明星未有雨徴也然群臣竭其精誠而助¶
　王以昭假于天者已無餘矣(此即上/章之事)雖今死亡將近¶
　而不可以棄其前功當益求所以昭假者而脩之固¶
　非求為我之一身而已乃所以定衆正也(民安而後/庶官定)¶
　於是語終又仰天而訴之曰果何時而惠我以安寜¶
<pb:KR1c0030_WYG_020-33b>¶
　乎(此章又勉羣臣之益竭/其誠以致呼天之意也)張子曰不敢斥言雨者畏¶
　懼之甚且不敢必云爾(七章八章意謂天不念我之/憂旱盍念羣臣之救旱以致)¶
　(願望之意也夫以宣王之懼災如此而其羣臣又能/以王之心為心君臣上下可謂知恤矣周之中興豈)¶
　(偶然/哉)¶
　　　雲漢八章章十句(輯録吕東萊曰宣王小雅始/於六月言其功也大雅始於)¶
　　　　(雲漢言其心也無是心安有是功哉解頥曰/余讀雲漢詩見宣王有事天之敬有事神之)¶
　　　　(誠有恤民之仁敬畏以事天而天監之䖍恭/以事神而神享之惻怛以恤民而民懐之藴)¶
　　　　(隆之氣消豐穰之效著内治既脩外穰斯舉/南征北伐無不如意中興之業視文武成康)¶
<pb:KR1c0030_WYG_020-34a>¶
　　　　(而無愧皆自雲漢一念之烈而基之也神増/釋許氏曰一章緫言天旱人窮索祭鬼  而)¶
　　　　(無應二章言其詳而欲引災歸已若成湯自/責三章言民困之極恐堕先王之業謂自厲)¶
　　　　(王之亂周民已少而遺民今又將盡四章祈/望於祖禰先正五章欲避位逃禍而不可得)¶
　　　　(六章責事神之或失七章君臣救災之勤八/章勸率其臣以終之緫而言之宣王遇災憂)¶
　　　　(懼始祈於外神次祈於宗廟既而無驗則自/揆事神之誠或未至誠既盡則又盡人事以)¶
　　　　(聴天命也其恐懼脩省之意仁愛惻怛之誠/反覆淫溢於言辭之間宣王之所以賢仍叔)¶
　　　　(之善於知徳立/言皆可見矣)¶
崧(息中/反)髙維嶽駿(音/峻)極于天(叶鐵/因反)維嶽降神生甫及申¶
<pb:KR1c0030_WYG_020-34b>¶
維申及甫維周之翰(叶胡/于反)四國于蕃(叶分/邅反)四方于宣¶
　賦也山大而髙曰崧嶽山之尊者東岱南霍西華(去/聲)¶
　北恒是也(衡山古南岳也或云黄帝以灊霍二山為/之副或云霍即衡之别名或云漢武以衡)¶
　(山遼逺而移/其神於此)駿大也甫甫候也即穆王時作吕刑者¶
　或曰此是宣王時人而作吕刑者之子孫也(當從/前說)申¶
　申伯也皆姜姓之國也(輯録李迂仲曰申侯爵以/其為方伯故謂之申伯)翰¶
　幹蕃蔽也○宣王之舅申伯出封于謝而尹吉甫作¶
　詩以送之言嶽山髙大而降其神靈和氣以生甫侯¶
<pb:KR1c0030_WYG_020-35a>¶
　申伯實能為周之楨幹屏蔽而宣其徳澤於天下也¶
　(輯録謝氏曰有非常之山斯有非常之神氣有非常/之神氣斯有非常之人才有非常之人才斯有非常)¶
　(之功/業)蓋申伯之先神農之後(姜氏出/神農)為唐虞四嶽緫¶
　領方嶽諸侯而奉嶽神之祭能脩其職嶽神享之故¶
　此詩推本申伯之所以生以為嶽降神而為之也(嶽/山)¶
　(髙大而神靈和氣儲蓄深厚故鍾為二賢前後迭出/功相比業相齊其生也有自來其出也有所為非偶)¶
　(然也推賢者以配古人其敬重如此/此章言其生票之異而才無不具也)¶
○亹亹申伯王纉(祖管/反)之事于邑于謝南國是式(叶失/吏反)¶
<pb:KR1c0030_WYG_020-35b>¶
王命召伯(叶逋/莫反)定申伯之宅(叶逹/各反)登是南邦(叶卜/功反)世執¶
其功¶
　賦也亹亹強(上/聲)勉之貌(輯録朱子曰與亹/亹文王者異矣)纉繼也使¶
　之繼其先世之事也邑國都之處也謝在今鄧州南¶
　陽縣(孔氏曰先是申國本近謝/今命為州牧故改邑於謝)周之南土也式使諸¶
　侯以為法也召伯召穆公虎也(王肅謂召穆公為宣/王司空司空掌營國)¶
　(邑故/命之)登成也世執其功言使申伯後世常守其功也¶
　(此章言申伯封謝之由天子城謝之意也申伯以諸/侯入為卿士亹亹事王王嘉其勤復使纉其先世諸)¶
<pb:KR1c0030_WYG_020-36a>¶
　(侯之事改大其邑命為方伯而南方諸侯皆法之故/使召伯定其宅成其城庶幾申伯以貽子孫也盡尊)¶
　(崇之道致悠乆之規/禮意無加於此矣)或曰大封之禮召公之世職也¶
　(溥彼韓城燕師所完則康公已掌是職矣輯録通釋/曰如或說則此章前四句述王褒封申伯之事後四)¶
　(句述王命穆公為申伯定/邑居常守康公之職也)¶
○王命申伯式是南邦(叶卜/功反)因是謝人以作爾庸王命¶
召伯徹申伯土田(叶地/因反)王命傅御遷其私人¶
　賦也庸城也言因謝邑之人而為國也(體勢不重則/不足以鎮南)¶
　(服故因謝邑民居稠/宻而以之作邑也)鄭氏曰庸功也為國以起其功¶
<pb:KR1c0030_WYG_020-36b>¶
　也徹定其經界正其賦稅也傅御申伯家臣之長也¶
　私人家人遷使就國也漢明帝送侯印與東平王蒼¶
　諸子而以手詔賜其國中傅蓋古制如此(以天子而/命諸侯之)¶
　(家臣此其例也○此章又述天子城謝之意而見其/命事為甚詳也王欲使申伯為法於南國之諸侯故)¶
　(因謝邑民人之衆而使居之且命召伯徹土田以足/其用命傅御遷私人以安其居董事之臣皆出上命)¶
　(其所以厚申伯者如此輯録漢東平王蒼來朝歸帝/乃遣使手詔賜東平國中傅曰今送列侯印十九枚)¶
　(諸王子年五嵗以上/能趍拜者皆令帶之)¶
○申伯之功召伯是營有俶(尺叔/反)其城寢廟既成既成¶
<pb:KR1c0030_WYG_020-37a>¶
藐藐王錫申伯(叶逋/各反)四牡蹻蹻(渠畧/反)鉤膺濯濯¶
　賦也俶始作也藐藐深貌(君子營宫室宗廟為/先專舉寢廟致重也)蹻蹻¶
　壯貌(輯録鉤膺/見采芑)濯濯光明貌(營謝既畢則錫命以遣/之此竣事臨遣之時而)¶
　(備送徃/之禮也)¶
○王遣申伯路車乗(䋲憕/反)馬(叶滿/補反)我圖爾居莫如南土¶
錫爾介圭以作爾寳(叶音/補)徃近(鄭音記按說文從/辵從元今從斤誤)王舅¶
南土是保(叶音/保)¶
　賦也介圭諸侯之封圭也(封大/也)近辭也(此臨遣之時/而述王命之)¶
<pb:KR1c0030_WYG_020-37b>¶
　(之詞也○南國是式徳足以為矜式也南土/是保才足以為屏蔽也申伯之承重任如此)¶
○申伯信邁王餞(淺賤/反)于郿(芒悲/反)申伯還南謝于誠歸¶
王命召伯徹申伯土疆以峙(直理/反)其粻(音/張)式遄(市專/反)其¶
行(叶户/郎反)¶
　賦也郿在今鳯翔府郿縣(輯録今/隷陜西)在鎬京之西岐周¶
　之東而申在鎬京之東南時王在岐周故餞于郿也¶
　言信邁誠歸以見王之數(音/朔)留疑於行之不果故也¶
　(謝于誠歸者誠歸/于謝也語倒如此)峙積粻糧遄速也召伯之營謝也¶
<pb:KR1c0030_WYG_020-38a>¶
　則已斂其稅賦積其餱糧使廬市有止宿之委積(皆/去)¶
　(聲輯録何伯善曰周禮註牢米薪芻路増釋許氏曰/地官遺人凡㑹客㑹同師役掌其道  之委積凡國)¶
　(野之道十里有廬廬有飲食三十里有宿宿有路室/路室有委積五十里有市市有候館候館有積註䟽)¶
　(倉人主榖廩人主米計是國用/以其餘共委積少曰委多曰積)故能使申伯無留行¶
　也(此則啓行之時也方行則有餞送之誠在道則有/供億之備送徃之禮備矣○上言徹土田是井也)¶
　(田以授民人此言徹土疆則取井田什/一之賦以為餱糧而供一時之用耳)¶
○申伯畨畨(音波叶/分邅反)既入于謝徒御嘽嘽(吐丹/反)周邦咸¶
喜戎有良翰(叶胡/于反)不顯申伯王之元舅文武是憲(叶虚/言反)¶
<pb:KR1c0030_WYG_020-38b>¶
　賦也畨畨武勇貌嘽嘽衆盛也戎女也申伯既入于¶
　謝周人皆以為喜而相謂曰汝今有良翰矣(謝邑之/人亦周)¶
　(人耳有良翰者有/賢諸侯以為依也)元長憲法也言文武之士皆以申¶
　伯為法也(前言南土是式矣此曰文武是憲而先之/以不顯者所以指言其徳而探其本也)¶
　或曰申伯能以文王武王為法也(此章豫言其入謝/之時民人喜有所)¶
　(依諸侯皆得/有所法也)¶
○申伯之徳柔惠且直揉(汝又/反)此萬邦聞(音/問)于四國(叶/于)¶
(逼/反)吉甫作誦其詩孔碩其風肆好以贈申伯¶
<pb:KR1c0030_WYG_020-39a>¶
　賦也(柔惠而不直則或流於邪媚矣此臣/徳之兼全而所謂不顯者正在是也)揉治也吉¶
　甫尹吉甫周之卿士誦工師所誦之詞也碩大風聲¶
　(述於言為詩歌於工為誦/其聲足以感人則為風)肆遂也(此章言其美徳全/而治聲著見己之)¶
　(詩不容/不作也)¶
　　　崧髙八章章八句(輯録語録問崧髙烝民二詩/皆是遣大臣出為諸侯築城)¶
　　　　(曰此也曉不得封諸侯固是大事看黍苗詩/當初召伯帶領許多車徒人馬去也自勞攘)¶
　　　　(胡庭芳曰崧髙與黍苖相表裏黍苖不過述/召伯營謝之功崧髙則尹吉甫送申伯雖美)¶
　　　　(申伯多述王命故雅有大小不同也○増釋/許氏曰詩云四國于蕃四方于宣揉此萬邦)¶
<pb:KR1c0030_WYG_020-39b>¶
　　　　(見其功也南國是式式是南邦亹亹畨畨柔/惠且直聞于四國見其賢也○一章神生申)¶
　　　　(伯所以輔周二章定封于謝三章先正經界/而後遷民四章有城郭宫室而後錫命五章)¶
　　　　(遣申伯之國六章祖餞委積之勤七章/豫誦民之喜其來八章頌其徳以送之)¶
天生烝民有物有則民之秉彛(音/夷)好(呼報/反)是懿徳天監¶
有周昭假(音/格)于下(叶後/五反)保兹天子生仲山甫¶
　賦也烝衆則法秉執彛常懿美監視昭明假至保祐¶
　也仲山甫樊侯之字也(輯録䟽食采於/樊在東都畿内)○宣王命樊¶
　侯仲山甫築城于齊而尹吉甫作詩以送之言天生¶
<pb:KR1c0030_WYG_020-40a>¶
　衆民有是物必有是則(輯録所謂氣以成/形理亦賦焉者也)蓋自百骸¶
　九竅(苦弔/反)五臓而逹之君臣父子夫婦長㓜朋友無¶
　非物也而莫不有法焉如視之明聴之聪貌之恭言¶
　之順君臣有義父子有親之類是也(凡有一物必有/一理固不止是)¶
　(數事也故以如/此之類言之)是乃民所執之常性故其情無不好¶
　此美徳者(則與彛是性好此懿徳/是情性本善故情好善)而况天之監視有¶
　周能以昭明之徳感格于下(明徳在下而/感格于天也)故保祐之¶
　而為之生此賢佐曰仲山甫焉則所以鍾(聚/也)其秀氣¶
<pb:KR1c0030_WYG_020-40b>¶
　而全其美徳者又非特如凡民而已也(天之生人已/均善而無惡)¶
　(矣况為國生賢則又有不同/也觀以下諸章所述可見)昔孔子讀詩至此而賛¶
　之曰為此詩者其知道乎故有物必有則民之秉彛¶
　也故好是懿徳(輯録蔡覺軒曰天命所賦謂之則人/性所禀謂之彛存於心而有所得者)¶
　(謂之徳其實一而已矣孔子又加一必字於有/則之上加一故字於好是之上其㫖愈明矣)而孟¶
　子引之以證性善之說其指深矣讀者其致思焉(可/見)¶
　(吉甫深知情性之/徳而能言之也)¶
○仲山甫之徳柔嘉維則令儀令色小心翼翼古訓是¶
<pb:KR1c0030_WYG_020-41a>¶
式威儀是力天子是若明命使賦(叶韻若/賦未詳)¶
　賦也嘉美令善也儀威儀也色顔色也翼翼恭敬貌¶
　古訓先王之遺典也式法力勉若順賦布也○東萊¶
　吕氏曰柔嘉維則不過其則也過其則斯為弱不得¶
　謂之柔嘉矣令儀令色小心翼翼言其表裏柔嘉也¶
　古訓是式威儀是力言其學問進脩也天子是若明¶
　命使賦言其𤼵而措之事業也此章蓋備舉仲山甫¶
　之徳(輔氏曰柔嘉即所謂柔善過其則則入於惡矣/令儀令色柔嘉之𤼵於外也小心翼翼柔嘉之)¶
<pb:KR1c0030_WYG_020-41b>¶
　(存於中也古訓是式學問之不忘也威儀是力進脩/之不怠也其措之事業則上以承順乎天子下以宣)¶
　(布於諸侯是皆柔嘉之徳為之也愚謂表裏柔嘉其/徳羙矣而又加學力以益致其美以此承順於君宜)¶
　(得人君之任使也輯録解頥曰令儀令色以下四者/體之所以立也天子是若明命使賦則用之所以行)¶
　(也惟其為用之所以行/所以亦可謂之徳也)¶
○王命仲山甫式是百辟(音壁無/韻未詳)纉戎祖考王躬是保¶
出納王命王之喉舌賦政于外四方爰𤼵(叶方/月反)¶
　賦也式法戎女也王躬是保所謂保其身體者也(出/記)¶
　(保傅篇保/安守也)然則仲山甫蓋以冡宰兼大保而大保抑¶
<pb:KR1c0030_WYG_020-42a>¶
　其世官也與出承而布之也納行而復之也(承命而/逹之於)¶
　(下行事而/復之於君)喉舌所以出言也𤼵𤼵而應之也(出納王/命而為)¶
　(王之喉舌賦政於外而使四/方應之皆天子期之之意也)○東萊吕氏曰仲山甫¶
　之職外則緫領諸侯内則輔養君徳入則典司政本¶
　出則經營四方此章蓋備舉仲山甫之職(式百辟保/王躬必盛)¶
　(徳而後能出納王命而賦其政則非剸煩治劇之才/不可當此任也是故朝廷衆職不以分命於羣臣而)¶
　(以專命於山甫則其/才全徳備可見矣)¶
○肅肅王命仲山甫將之邦國若否(音/鄙)仲山甫明(叶謨/郎反)¶
<pb:KR1c0030_WYG_020-42b>¶
之既明且哲以保其身夙夜匪解(佳賣/反)以事一人¶
　賦也肅肅嚴也將奉行也(奉行即上章承/而布之之謂)若順也順¶
　否猶臧否也(邦國諸侯之國也知其善而益以王命/奬勸之知其不善而必申王命以戒飭)¶
　(之同此王命而施之下國各/審其所宜所謂明若否也)明謂明於理哲謂察於¶
　事(明於理者其心於理無所蔽察於事則又隨/事究其纎悉而表裏皆無毫髪之或遺矣)保身¶
　蓋順理以守身非趍利避害而偷以全軀之謂也(盡/臣)¶
　(道臻治功則享安榮以終其身矣輯録朱子曰只是/上文四句所云便是明哲所謂明哲者只是曉天下)¶
　(事理順理而行自然灾害不及其身可以保其禄位/然明哲保身亦只是常法若到那舍生取義處又不)¶
<pb:KR1c0030_WYG_020-43a>¶
　(如此/論)解怠也一人天子也(上承王命而又下察風化/之殊必委曲以從俗也外)¶
　(悉治道而又力察理勢之宜必純全以處己也自重/遺體而又知委身事君之義必勤勞以盡職也蓋謹)¶
　(於將命者或不宜於下國詳於賦政者或反忽於吾/身一意守身者又或不知盡力於王事也惟山甫曲)¶
　(全之蓋前章王所以命山甫者不一而足此章山/甫所以盡臣道者亦不一而足也故其相屬如此)¶
○人亦有言柔則茹(忍與/反)之剛則吐之維仲山甫柔亦¶
不茹剛亦不吐不侮矜(古頑/反)寡(叶果/五反)不畏彊禦¶
　賦也人亦有言世俗之言也茹納也(易處之事不敢/忽難處之事無)¶
　(或憚是不茹/柔吐剛者也)○不茹柔故不侮矜寡不吐剛故不畏¶
<pb:KR1c0030_WYG_020-43b>¶
　強禦(不茹不吐緫以處事言不侮不畏專以待人言/茹柔吐剛斯為柔惡不茹柔不吐剛則其徳中)¶
　(正不因物而有偏宜無陵弱畏強之事矣常人徇勢/以立言賢者循理以行事故用此美之以𤼵柔嘉之)¶
　(義/也)以此觀之則仲山甫之柔嘉非軟美之謂而其保¶
　身未嘗枉道以徇人可知矣(和而不流即柔嘉之徳/正而有守即保身之道)¶
○人亦有言徳輶(羊久/反)如毛民鮮(息淺/反)克舉之我儀圖¶
(叶丁/五反)之維仲山甫舉之愛莫助(叶牀/五反)之衮職有闕維仲¶
山甫補之¶
　賦也輶輕(劉氏曰駟驖曰輶車者亦取/其馳逐之輕故輶有輕之義)儀度(徒洛/反)圖¶
<pb:KR1c0030_WYG_020-44a>¶
　謀也衮職王職也天子龍衮不敢斥言王闕故曰衮¶
　職有闕也○言人皆言徳甚輕而易(以䜴/反)舉然人莫¶
　能舉也(舉者以身體之也舉其徳者似易而實難有/是徳而不能體之於已則物自物而則自則)¶
　(矣/)我於是謀度其能舉之者則惟仲山甫而已是以¶
　心誠愛之而恨其不能有以助之蓋愛之者秉彛好¶
　徳之性也而不能助者能舉與否在彼而已固無待¶
　於人之助而亦非人之所能助也(輔氏曰徳者人之/所固有自一身言)¶
　(之隨用而足舉之甚易但人為氣稟所昏物欲所累/非知至意誠者莫能舉也愚謂自本然之理言之則)¶
<pb:KR1c0030_WYG_020-44b>¶
　(人情莫不好此懿徳自氣質之稟言之則有能舉不/能舉之異觀令儀令色以下數語則山甫之能舉其)¶
　(徳可/見矣)至於王職有闕失亦維仲山甫獨能補之蓋惟¶
　大人然後能格(正/也)君心之非未有不能自舉其徳而¶
　能補君之闕者也(輔氏曰舉在我之徳補在君之闕/非強力者不能至是而山甫之徳)¶
　(又不可獨以柔稱矣愚謂舉徳所以申二章之意/補闕所以申三章四章之意徳業俱盛此章備焉)¶
○仲山甫出祖四牡業業征夫捷捷(在接/反)每懐靡及(叶/極)¶
(㭍/反)四牡彭彭(叶鋪/郎反)八鸞鏘鏘(七羊/反)王命仲山甫城彼東¶
方¶
<pb:KR1c0030_WYG_020-45a>¶
　賦也祖行祭也(曹氏曰顔師古云祖者送行之祭因/享飲焉昔黄帝之子纍祖好逺逰而)¶
　(死於道故後人祭之以為行神其祭設軷/於門外是出門而後祖祭故云出祖也)業業健貌¶
　捷㨗疾貌(出祖之時車馬僕從備矣而山甫有/汲汲事君之心若不可以逺行也)東方¶
　齊也(車馬既戒行矣以王/命城齊則不可留矣)傳曰古者諸侯之居逼隘¶
　則王者遷其邑而定其居蓋去薄姑而遷於臨菑也¶
　孔氏曰史記齊獻公元年徙薄姑都治臨菑(輯録羅/氏曰齊)¶
　(世家太公封營丘至五世胡公徙都滹姑子獻公徙/治臨菑正義薄姑在青州愽昌縣東北六十里營丘)¶
　(臨菑見/齊風)計獻公當夷王之時與此傳不合豈徙於夷¶
<pb:KR1c0030_WYG_020-45b>¶
　王之時至是而始備其城郭之守歟(増釋許氏曰三/言四牲者先四)¶
　(句惟言車馬征夫之盛而未行次四句言彭彭/鏘鏘則徃於齊也下四句則道其歸時之盛也)¶
○四牡騤騤(求龜/反)八鸞喈喈(音皆叶/居奚反)仲山甫徂齊式遄¶
其歸吉甫作誦穆如清風(叶孚/愔反)仲山甫永懐以慰其心¶
　賦也式遄其歸不欲其乆於外也(車馬既啓行矣無/他告焉式遄其歸)¶
　(而已遄其歸則庶有/以寛其靡及之心也)穆深長也清風清㣲之風化養¶
　萬物者也以其逺行而有所懐思(與毎懐靡/及相應)故以此¶
　詩慰其心焉曽氏曰賦政于外雖仲山甫之職然保¶
<pb:KR1c0030_WYG_020-46a>¶
　王躬補王闕尤其所急城彼東方其心永懐蓋有所¶
　不安者尹吉甫深知之作誦而告以遄歸所以安其¶
　心也(此二章言山甫如齊/而已所以作詩之故)¶
　　　烝民八章章八句(一章二章言天生山甫而山/甫能全其徳三章四章言王)¶
　　　　(命山甫而山甫能盡其職五章言其能全此/徳以待物六章言其能全此徳以事君七章)¶
　　　　(八章則言其逺行而有靡及永懐之心是故/作詩以慰之也○申伯仲山甫皆宣王之賢)¶
　　　　(臣也嶽降神天監周其生稟也同柔惠且直/柔嘉維則其有徳也又同文武是憲式是百)¶
　　　　(辟其為人所取法也又同然學問進脩保王/躬補王闕道全而徳備任大而責重無或少)¶
<pb:KR1c0030_WYG_020-46b>¶
　　　　(歉則尤見山甫之為賢尚論二臣者所當知/也○増釋許氏曰烝民之詩反覆讃詠雖兼)¶
　　　　(職業事功言之大率主於徳爾八章之間凡/言仲山甫者十有二於以見惓惓尊慕之意)¶
　　　　(蓋詩人之情與作詩之體於所愛者則喜其/名而道之故出車之於南仲采芑之於方叔)¶
　　　　(六月之於吉甫江漢之於召公崧髙之於申/伯韓奕之於韓侯皆屢言之然則尹吉甫可)¶
　　　　(謂知徳而善言徳行者歟此宣王/之所以中興者得賢才之多也)¶
奕奕梁山維禹甸之有倬其道(下與/考叶)韓侯受命王親命¶
之纉戎祖考(上與/道叶)無廢朕命夙夜匪解(音懈叶/訖力反)䖍共爾¶
位朕命不易榦(古旦/反)不庭方以佐戎辟(音/璧)¶
<pb:KR1c0030_WYG_020-47a>¶
　賦也奕奕大也梁山韓之鎮也今在同州韓城縣(輯/録)¶
　(今𨽻陜西/西安府)甸治也倬明貌韓國名侯爵武王之後也¶
　受命蓋即位除喪以士服入見天子而聴命也(未受/封爵)¶
　(故以士/服見)纉繼戎汝也言王錫命之使繼世而為諸侯¶
　也䖍敬易改榦正也(輯録箋作楨/幹而正之也)不庭方不來庭之¶
　國辟君也此又戒之以脩其職業之詞也○韓侯初¶
　立來朝(輯録將言韓侯而先言其國有髙大之梁山/禹嘗治之其下有倬然之道此韓侯之所從)¶
　(以朝/周也)始受王命而歸詩人作此以送之序亦以為尹¶
<pb:KR1c0030_WYG_020-47b>¶
　吉甫作今未有據下篇云召穆公凡伯者放此(自無/廢朕)¶
　(命以下皆述/王戒之之詞)¶
○四牡奕奕孔脩且張韓侯入覲以其介圭入覲于王¶
王錫韓侯淑旂綏章簟茀錯衡(叶户/郎反)𤣥衮赤舄鉤膺鏤¶
(音/漏)錫(音/羊)鞹(苦郭/反)鞃(苦𢎞/反)淺幭(莫歴/反)鞗(音/條)革金厄(叶於/栗反)¶
　賦也脩長張大也介圭封圭(封大/也)執之為贄以合瑞¶
　于王也(瑞玉也諸侯執圭朝天子執/瑁冐之瑁與圭合則無偽)淑善也交龍曰¶
　旂(輯録善猶美也箋云/善旂旂之善色者也)綏(音/緌)章染鳥羽或旄牛尾為¶
<pb:KR1c0030_WYG_020-48a>¶
　之注於旂竿之首為表章者也(韓為侯爵不當服衮/但孔氏䟽無衣引周)¶
　(禮巾車註謂王子母弟出對者雖為侯伯而車服皆/如上公以九為節也然又為特止於其身後世子孫)¶
　(則各服其服是則不可曉者豈/周禮至此已變其舊而然歟)鏤刻金也馬眉上飾¶
　曰錫今當盧也(輯録䟽當盧者當馬之額盧在眉眼/之上按巾車玉路錫樊纓金路鉤樊)¶
　(纓注云金路無錫有鉤此言鉤膺必金路矣/而得有鏤錫者蓋特賜之鉤膺見小雅采芑)鞹去毛¶
　之革也鞃式中也謂兩較之間横木可慿者(較音角/見衛淇)¶
　(澳/註)以鞹持之使牢固也淺虎皮也幭覆(去/聲)式也字一¶
　作幦又作幎以有毛之皮覆式上也(輯録䟽幭幦幎/字異而義同玉)¶
<pb:KR1c0030_WYG_020-48b>¶
　(藻云有羔幦鹿幦春官巾車犬幎皆以有/毛之皮為幦幦是蓋覆之名覆在式上也)鞗革轡首¶
　也金厄以金為環纒搤(厄/同)轡首也(此章言其來朝而/得車服之盛如此)¶
○韓侯出祖出宿于屠顯父(音/甫)餞之清酒百壺其殽維¶
何炰(白交/反)鼈鮮魚其䔩(音/速)維何維筍(恤尹/反)及蒲其贈維¶
何乗(繩證/反)馬路車籩豆有且(子余/反)侯氏燕胥¶
　賦也既覲而反國必祖者尊其所徃去則如始行焉¶
　(行而祖禮也歸而亦祖/則尊其徃而盛其禮矣)屠地名或曰即杜也顯父周¶
　之卿士也䔩菜殽也筍竹萌也蒲蒲蒻也(蒲之蒻在/泥中白如)¶
<pb:KR1c0030_WYG_020-49a>¶
　(匕柄甘脆可食輯録輔氏曰酒之多及/衆也殽之薄示儉也贈之厚示恩也)且多貌侯氏¶
　覲禮諸侯來朝者之稱(覲禮每以侯氏稱諸侯之來/朝者註云不言諸侯言侯氏)¶
　(者明國殊舍異/禮不凡之也)胥相也或曰語辭(此章備言祖送之/禮蓋以天子之命)¶
　(而餞/之也)¶
○韓侯取(七住/反)妻汾(符云/反)王之甥蹶(俱衛/反)父(音/甫)之子(叶/奬)¶
(里/反)韓侯迎(魚覲/反)止于蹶之里百兩(音亮又/如字)彭彭(叶鋪/郎反)八¶
鸞鏘鏘不顯其光諸娣(大計/反)從之祁祁(巨移/反)如雲韓侯¶
顧之爛其盈門¶
<pb:KR1c0030_WYG_020-49b>¶
　賦也此言韓侯既覲而還遂以親迎也汾王厲王也¶
　厲王流于彘在汾水之上故時人以目王焉猶言莒¶
　郊公黎比(音/毗)公也(郊比皆地名莒小而處夷黎亦/小國無謚以地為稱號而已)蹶¶
　父周之卿士姞姓也諸娣諸侯一娶九女二國媵之¶
　皆有娣姪也(輯録公羊傳諸侯娶一國則二國徃媵/之以娣姪從又嫡妻有娣有姪同姓二)¶
　(國徃媵亦有娣/有姪則九女也)祁祁徐靚也(輯録劉氏曰徐言其/行動靚言其容飾)如¶
　雲衆多也(此章極稱韓姞族類之/貴與其從媵之盛也)¶
○蹶父孔武靡國不到為(于偽/反)韓姞(其一/反)相(息亮/反)攸莫¶
<pb:KR1c0030_WYG_020-50a>¶
如韓樂(音洛叶/力告反)孔樂韓土川澤訏訏(况甫/反)魴鱮甫甫麀¶
鹿噳噳(愚甫/反)有熊有羆有猫(苗茅/二音)有虎慶既令居(叶斤/御斤)¶
(於二/反)韓姞燕譽(叶羊茹羊/諸二反)¶
　賦也韓姞蹶父之子韓侯妻也相攸擇可嫁之所也¶
　訏訏甫甫大也噳噳衆也猫似虎而淺毛慶喜令善¶
　也喜其有此善居也燕安譽樂也(此則極稱其山川/地利之廣饒夫婦)¶
　(室家之和好也故又以相攸之善歸之蹶父焉恩輯/録謝氏曰韓侯之宜室家皆宣王信任寵禄之  也)¶
　(詩人之意欲臣子知其所自無忘上恩竭智盡忠以/報國也輔氏曰上章言韓侯之迎韓姞有以當其心)¶
<pb:KR1c0030_WYG_020-50b>¶
　(此章言韓姞之歸韓國有以適其意男女相稱夫婦/咸和則家道正矣家齊而國治此固天子之所喜而)¶
　(王朝之臣/所賛詠也)¶
○溥彼韓城燕(因肩/反)師所完以先祖受命因時百蠻王¶
錫韓侯其追其貊(母伯/反)奄受北國因以其伯實墉實壑¶
實畝實籍獻其貔(音/毗)皮赤豹黄羆¶
　賦也溥大也燕召公之國也師衆也追貊夷狄之國¶
　也墉城壑池籍稅也貔猛獸名(輯録䟽云貔言皮/則豹羆亦獻皮也)¶
　韓初封時召公為司空王命以其衆為築此城(此召/公指)¶
<pb:KR1c0030_WYG_020-51a>¶
　(康公言王命者/先王命之也)如召伯營謝山甫城齊春秋諸侯城¶
　邢城楚丘之類也(此類皆非自/築其城也)王以韓侯之先因是¶
　百蠻而長(上/聲)之故錫之追貊使為之伯(此王字則指/宣王言蓋向)¶
　(者先王以百蠻不可無長因封韓侯之祖為之長今/宣王又錫以追貊而使韓侯悉長之則國益以大矣)¶
　以脩其城池治其田畆正其稅法而貢其所有於王¶
　也(輯録解頥曰脩城池治田畆正稅法貢土/物皆脩其職業之謂以終首革之意也)¶
　　　韓奕六章章十二句(一章來朝而受天子之命/二章既朝而得天子之賜)¶
　　　　(三章祖送而歸四章五章親迎以歸六章則/因前人之封建增今日之土宇而使脩國中)¶
<pb:KR1c0030_WYG_020-51b>¶
　　　　(之職/貢也)¶
江漢浮浮武夫滔滔(叶他/侯反)匪安匪遊淮夷來求既出我¶
車既設我旟匪安匪舒淮夷來鋪¶
　賦也浮浮水盛貌滔滔順流貌(輯録蘇氏曰自周而/南出於江漢之間召)¶
　(公率兵循/江而下也)淮夷夷之在淮上者也(輯録陳氏曰淮夷/之地不一徐州有)¶
　(夷則在淮北者也揚州有夷則在淮南者也江漢常/武二篇同言淮夷以地理考之曰江漢之滸者是淮)¶
　(南之夷也若在淮北則江漢非所由入之路也曰率/彼淮浦省此徐土者是淮北之夷也若在淮南則徐)¶
　(土非聨接/之地矣)鋪陳也陳師以伐之也○宣王命召穆公¶
<pb:KR1c0030_WYG_020-52a>¶
　平淮南之夷詩人美之此章緫序其事言行者皆莫¶
　敢安徐而曰吾之來也惟淮夷是來是伐耳(輔氏曰/軍行如)¶
　(此其氣銳其志專有所不戰/戰必勝矣故次章即言成功)¶
○江漢湯湯(書羊/反)武夫洸洸(音/光)經營四方告成于王四¶
方既平王國庶定(叶唐/丁反)時靡有爭(叶甾/陘反)王心載寜¶
　賦也洸洸武貌庶幸也○此章言既伐而成功也(淮/南)¶
　(者四方之一也一隅有警天下不定故征伐淮南所/以經營四方也既告成功則王國可定而王心可寜)¶
　(矣宜其急於告成也/下四句言告成之故)¶
<pb:KR1c0030_WYG_020-52b>¶
○江漢之滸(音/虎)王命召虎式辟(音/闢)四方徹我疆土匪疚¶
匪棘王國來極于疆于理至于南海(叶虎/委反)¶
　賦也虎召穆公名也辟與闢同徹井其田也疚病棘¶
　急也極中之表也居中而為四方所取正也○言江¶
　漢既平王又命召公(輯録陳氏曰非謂宣王臨/江漢之滸而命召虎也)闢四¶
　方之侵地而治其疆界非以病之非以急之也但使¶
　其來取正於王國而已(以上四句述王命之之詞輯/録嚴氏曰此章言徹法之事)¶
　(然武事僅定即行疆理稅賦之法疑於病民且疑於/急迫矣宣王謂我非疚也非棘也蓋什一天下之中)¶
<pb:KR1c0030_WYG_020-53a>¶
　(正乃我周之定制欲天下/皆於王國來取正焉耳)於是遂疆理之盡南海而¶
　止也(四方亦指此一隅而言耳疆理至於南海亦辟/四方之一也淮夷背叛外蠻隨之既伐淮夷則)¶
　(疆理之功不得不然矣○此章因其成功益使廣之/召虎果能承命而擴充之也蓋至此而奉辭致伐之)¶
　(事畢矣増釋許氏曰此詩三言四方皆指淮夷左右/而言非天下之四方也此章言江漢之滸王命召虎)¶
　(而曰式辟四方辭㫖皆可見也曰/疆曰理至于南海亦溢美之辭爾)¶
○王命召虎來旬來宣文武受命召公維翰(叶胡/于反)無曰¶
予小子(叶奬/里反)召公是似(叶養/里反)肇敏戎公用錫爾祉¶
　賦也旬徧宣布也自江漢之滸言之故曰來召公召¶
<pb:KR1c0030_WYG_020-53b>¶
　康公奭也翰榦也予小子王自稱也肇開戎汝公功¶
　也○又言王命召虎來此江漢之滸徧治其事以布¶
　王命(此章再為更端之詞/故集傳下一又字)而曰昔文武受命惟召公¶
　為楨榦今女無曰以予小子之故也但自為嗣女召¶
　公之事耳(康公宣布政教在江漢之間今召虎征淮/南繼乃祖之業耳故勉之如此使視王事)¶
　(如家事以賦政之/勞為述事之孝也)能開敏女功(𤼵舒展布而/力致其功)則我當¶
　錫女以祉福如下章所云也(既陳忠孝之道以勸勉/之復明報施之道以歆)¶
　(動/之)¶
<pb:KR1c0030_WYG_020-54a>¶
○釐(力之/反)爾圭瓉(才旱/反)秬(音/巨)鬯(初亮/反)一卣(音酉無/韻未詳)告于¶
文人錫山土田(叶地/因反)于周受命(叶滿井/反下同)自召祖命虎拜¶
稽首天子萬年(叶彌/因反)¶
　賦也釐賜卣尊也(輯録羅氏曰爾雅彛卣罍註尊彛/為上罍為下卣居中孔氏曰釋器)¶
　(云卣中尊按欎人掌和欎鬯以實彛而陳之則鬯當/在彛而此及尚書左傳皆云秬鬯一卣者當祭之時)¶
　(乃在彛未祭則在卣/賜時未祭故卣盛之)文人先祖之有文徳者謂文王¶
　也周岐周也召祖穆公之祖康公也○此序王賜召¶
　公䇿命之詞言錫爾圭瓉秬鬯者使之以祀其先祖¶
<pb:KR1c0030_WYG_020-54b>¶
　(周禮小宗伯註天子圭瓉諸侯璋/瓉故上公未賜圭瓉則璋瓉而已)又告于文人而錫¶
　之山川土田以廣其封邑蓋古者爵人必於祖廟示¶
　不敢專也(輯録祭統曰古者明君爵有徳/而禄有功必賜爵禄於大廟)又使徃受¶
　命於岐周從其祖康公受命於文王之所以寵異之¶
　而召公拜稽首以受王命之䇿書也人臣受恩無可¶
　以報謝者但言使君夀考而已(既以慶賞之榮及乎/爾之祖又以錫命之)¶
　(意告於我之祖又使爾受命之寵得以比擬於爾之/先祖賚予之意不一而足如此宜有天子萬年之祝)¶
　(也○前以康公之佐文武者勉其功此以文王之命/康公者行其賞以上三章皆述䇿命之詞此又以祝)¶
<pb:KR1c0030_WYG_020-55a>¶
　(頌之語結之也但三章告命在既克淮南之日四章/告命又在始遣將帥之時此章告命則在疆理南海)¶
　(之餘振旅凱還之後也蓋以此章正𤼵用錫爾祉一/句又欲以起下章報稱之詞故其次第相承如此)¶
○虎拜稽首對揚王休(叶虚/乆反)作召公考(叶去/乆反)天子萬夀¶
(叶殖/酉反)明明天子(叶奬/里反)令聞(音/問)不已矢其文徳洽此四國¶
(叶越/逼反)¶
　賦也對答揚稱休美考成矢陳也○言穆公既受賜¶
　遂答稱天子之美命作康公之廟器而勒王䇿命之¶
　詞以考其成(成成功也昭錫命則見成功矣故曰以/考其成蓋接上兩章召公召祖之榮而)¶
<pb:KR1c0030_WYG_020-55b>¶
　(以此結之也至此而穆公拜賜於/宣王真如康公拜賜於文王矣)且祝天子以萬夀¶
　也(刻其䇿命之詞及此祝頌之語蓋上章天子萬年/稱諸口而已此章天子萬夀則刻諸䇿命之下也)¶
　古器物銘云&KR0783;(音/弁)拜稽首敢對揚天子休命用作朕¶
　皇考龔(音/恭)伯尊敦(音/對)&KR0783;其眉夀萬年無疆(&KR0783;周大夫/名龔伯者)¶
　(其父也尊酒器/敦盛黍稷器也)語正相類但彼自祝其夀而此祝君¶
　夀耳(祝頌之語刻之/廟器此其例也)既又美其君之令聞而進之以¶
　不已勸其君以文徳而不欲其極意於武功古人愛¶
　君之心於此可見矣(此承上章之意蓋稽首而不足/又昭錫命著成功以答稱之答)¶
<pb:KR1c0030_WYG_020-56a>¶
　(稱而不足又以萬夀祝頌之祝頌而不足又美其中/興之譽而益進之又思安集懐來之道而更以文徳)¶
　(勸勉之由上章賚予之意不一而足/故此章報謝之意亦不一而足也)¶
　　　江漢六章章八句(一章致伐二章成功三章復/承告命而大其功四章告命)¶
　　　　(出師五章告命行賞六章下報上蓋三章以/前既原始要終言之矣四章以後又原始要)¶
　　　　(終而重/言之也)¶
赫赫明明王命卿士(叶音/所)南仲大(音泰/下同)祖大師皇父(音/甫)¶
整我六師以脩我戎(叶音/汝)既敬既戒(叶乞/力反)惠此南國(叶/越)¶
(逼/反)¶
<pb:KR1c0030_WYG_020-56b>¶
　賦也卿士即皇父之官也南仲見出車篇大祖始祖¶
　也大師皇父之兼官也(輯録陳氏曰自冡宰而下謂/之六卿大師而下謂之三公)¶
　(既曰王命卿士又曰大師皇父周家不特設/三公皆兼職而已如周公以冡宰兼大師也)我為宣¶
　王之自我也戎兵器也○宣王自將以伐淮北之夷¶
　而命卿士之謂南仲為大祖兼大師而字皇父者整¶
　治其從行之六軍脩其戎事以除淮夷之亂而惠此¶
　南方之國詩人作此以美之必言南仲大祖者稱其¶
　世功以美大之也(敬戒即孔子臨事而懼之意戎事/飭矣而少慢焉則取敗之道也故)¶
<pb:KR1c0030_WYG_020-57a>¶
　(命之/如此)¶
○王謂尹氏命程伯休父左右陳行(户郎/反)戒我師旅率¶
彼淮浦省此徐土不留不處三事就緒(象吕/反)¶
　賦也尹氏吉甫也蓋為内史掌䇿命卿大夫也程伯¶
　休父周大夫(輯録程國伯爵休父字也重黎/之後濮氏曰程畿内邑在豐)三事未¶
　詳或曰三農之事也(三農上中下農夫也緒業也戒/勿乆留其地以廢農功輯録䟽)¶
　(大宰九職一曰三農生九/榖註云三農原隰及平地)○言王詔尹氏䇿命程伯¶
　休父為司馬使之左右陳其行列循淮浦而省徐州¶
<pb:KR1c0030_WYG_020-57b>¶
　之土蓋伐淮北徐州之夷也上章既命皇父而此章¶
　又命程伯休父者蓋王親命大師以三公治其軍事¶
　而使内史命司馬以六卿副之耳(皇父為大將程伯/休父副之  上言)¶
　(既敬既戒此言不留不處蓋將驕則慢敵師久則/病農其取敗之道均也以上二章為命將之時)¶
○赫赫業業(叶宜/却反)有嚴天子王舒保作匪紹匪遊徐方¶
繹騷(叶蘇/侯反)震驚徐方如雷如霆徐方震驚¶
　賦也赫赫顯也業業大也嚴威也天子自將其威可¶
　畏也王舒保作未詳其義或曰舒徐保安(傳/云)作行也¶
<pb:KR1c0030_WYG_020-58a>¶
　(箋/云)言王師舒徐而安行也紹糾𦂳也遊遨遊也繹連¶
　絡也騷擾動也○夷厲以來周室衰弱至是而天子¶
　自將以征不庭其師始出不疾不徐而徐方之人皆¶
　已震動如雷霆作於其上不遑安矣(師行有度彼已/繹騷而不寜蓋)¶
　(赫業有嚴之先聲有以震驚之是以彼之震驚自爾/也天子之威聞之而可畏者如此○此起兵在道之)¶
　(時/也)¶
○王奮厥武如震如怒(叶暖/五反)進厥虎臣闞(呼檻/反)如虓(火/交)¶
(反/)虎鋪(普呉/反)敦淮濆(符云/反)仍執醜虜截彼淮浦王師之¶
<pb:KR1c0030_WYG_020-58b>¶
所¶
　賦也進鼓而進之也闞奮怒之貌虓虎之自怒也(輯/録)¶
　(埤雅曰言將帥之勇𤼵/於忠義非激而怒之也)鋪布也布其師旅也敦厚也¶
　厚集其陳也仍就也老子曰攘臂而仍之(出論/徳篇)截截¶
　然不可犯之貌(截然以兵勢言謂王師所在其/威可畏也○此陳兵徐土之時)¶
○王旅嘽嘽(吐丹/反)如飛如翰如江如漢如山之苞(叶鋪/鉤反)¶
如川之流緜緜翼翼不測不克濯征徐國(叶越/逼反)¶
　賦也嘽嘽衆盛貌翰羽苞本也如飛如翰疾也如江¶
<pb:KR1c0030_WYG_020-59a>¶
　如漢衆也如山不可動也如川不可禦也(静則不可/驚動則不)¶
　(可/禦)緜緜不可絶也翼翼不可亂也不測不可知也不¶
　克不可勝也濯大也(師徒衆盛而律又嚴所以奮揚/威武而大伐之也此用兵之時)¶
　(也○淮南易伐淮北難平故彼以召虎將兵來求來/鋪而遂克之此必天子親征而又大用其師如此然)¶
　(後能取/勝也)¶
○王猶允塞徐方既來(叶六/直反)徐方既同天子之功四方¶
既平徐方來庭徐方不回王曰還歸(叶古/回反)¶
　賦也猶道允信塞實庭朝回違也還歸班師而歸也¶
<pb:KR1c0030_WYG_020-59b>¶
　○前篇召公帥師以出歸告成功故備載其褒賞之¶
　詞此篇王實親行故於卒章反復其詞以歸功於天¶
　子言王道甚大而逺方懐之非獨兵威然也序所謂¶
　因以為戒者是也(此凱還之時也輯録解頥曰首章/言敬戒以見軍律之嚴卒章言允)¶
　(塞以見王道之大軍律之嚴所以戰而必勝王道之/大所以不戰而自服也始而來來而同人以為天子)¶
　(之功也而不知宣王初未嘗以兵力服之也終而曰/不回則王道之大信有以服其心矣於是班師振旅)¶
　(而歸因以戒其武功之不可黷/而勉其文徳之不可以不脩也)¶
　　　常武六章章八句(中興之功非威武不能致宣/王所以中興者此詩可見矣)¶
<pb:KR1c0030_WYG_020-60a>¶
　　　　(殷武之頌髙宗亦然父増釋許氏曰一章命/皇父主兵二章命休  為副三章言天子自)¶
　　　　(將四章言戰伐五章言軍/勢之盛卒章歸美於王)¶
瞻卬(音/仰)昊天則不我惠孔填(舊說古/塵字)不寜降此大厲邦¶
靡有定士民其瘵(側界反叶/則例反)蟊(音/牟)賊蟊疾靡有夷届(音/戒)¶
(叶居/氣反)罪罟不收靡有夷瘳(敕留/反)¶
　賦也填乆厲亂瘵病也蟊賊害苗之蟲也疾害(蟊疾/害苗)¶
　(之/狀)夷平届極罟網也○此刺幽王嬖褒姒任奄人以¶
　致亂之詩(輯録奄人註奄精氣閉藏者/内門則用奄以守之又作閹)首言昊天不¶
<pb:KR1c0030_WYG_020-60b>¶
　惠而降亂無所歸咎之詞也蘇氏曰國有所定則民¶
　受其福無所定則受其病於是有小人為之蟊賊刑¶
　罪為之網罟凡此皆民之所以病也(邦靡有定指國/論與國政言國)¶
　(論不定故聴任得以偏用國政不定故刑/罰得以偏用○此章緫言幽王造亂如此)¶
○人有土田女(音/汝)反有(酉由/二音)之人有民人女覆奪(徒活/反)¶
之此宜無罪女反收(殖酉殖/由二反)之彼宜有罪女覆說(音/脫)之¶
　賦也反覆(此言其威討/削黜之不當)收拘說赦也(此言其出入生/死之不當○此)¶
　(章正責幽王刑罰之偏以/𤼵上章罪罟不收之意)¶
<pb:KR1c0030_WYG_020-61a>¶
○哲夫成城哲婦傾城懿厥哲婦為梟(古堯/反)為鴟(處之/反)¶
婦有長舌維厲之階(叶居/奚反)亂匪降自天(叶鉄/月反)生自婦人¶
匪教匪誨(叶呼/奚反)時維婦寺¶
　賦也哲知也城猶國也哲婦蓋指褒姒也傾覆懿美¶
　也梟鴟惡聲之鳥也長舌能多言者也階梯也寺奄¶
　人也○言男子正位乎外為國家之主故有知則能¶
　立國婦人以無非無儀為善無所事哲哲則適以覆¶
　國而已故此懿美之哲婦而反為梟鴟蓋以其多言¶
<pb:KR1c0030_WYG_020-61b>¶
　而能為禍亂之梯也若是則亂豈直自天降如首章¶
　之說哉特由此婦人而已蓋其言雖多而非有教誨¶
　之益者是惟婦人與奄人耳豈可近哉上文但言婦¶
　人之禍末句兼以奄人為言蓋二者常相倚而為奸¶
　不可不并以為賊也歐陽公常言宦者之禍甚於女¶
　寵其言尤為深切有國家者可不戒哉(此與十二章/正責幽王聴)¶
　(任之偏以𤼵首章蟊賊蟊疾之意輯録歐陽氏曰女/色而已宦者之害非一端也女色之惑不幸而不悟)¶
　(則禍斯及矣使其一悟捽而去之可也宦者之為禍/雖欲悔悟而勢有不得而去也唐昭宗之事是矣孔)¶
<pb:KR1c0030_WYG_020-62a>¶
　(氏曰奄人防守門閣親近人主庸君以其少小貫習/朝夕給使顧訪無猜憚之心恩狎有可恱之色且其)¶
　(人乆處宫掖頗曉舊章探知主意或乃色和貌厚挾/術懐奸或乃捷對敏才飾巧亂實遂能迷罔視聴愚)¶
　(主信而任之國之/滅亡多由此作)¶
○鞫人忮(之䜴/反)忒譛(子念/反)始竟背(音佩叶/必墨反)豈曰不極伊¶
胡為慝如賈(音/古)三倍君子是識婦無公事休其蠶織¶
　賦也鞫窮忮害忒變也譛不信也竟終背反極已慝¶
　惡也賈居貨者也三倍獲利之多也公事朝廷之事¶
　蠶織婦人之業○言婦寺能以其智辨窮人之言(輯/録)¶
<pb:KR1c0030_WYG_020-62b>¶
　(輔氏曰智則哲/也辨則長舌也)其心忮害而變詐無常(輯録胡庭芳/曰此章極言)¶
　(婦寺之惡也鞫如鞫獄之鞫推勘窮究之/意婦寺所以鞫人者其心忮害變忒而已)既以譛妄¶
　倡始於前而終或不驗於後則亦不復(去/聲)自謂其言¶
　之放恣無所極已而反曰是何足為慝乎(巧言如簧/顔之厚矣)¶
　(此忮忒之/常態也)夫商賈之利非君子之所宜識如朝廷之¶
　事非婦人之所宜與(去/聲)也今賈三倍而君子識其所¶
　以然婦人無朝廷之事而舍(上/聲)其蠶織以圖之則豈¶
　不為慝哉(君子喻利則害於義/婦人謀政則害於治)¶
<pb:KR1c0030_WYG_020-63a>¶
○天何以刺(叶音/砌)何神不富(叶方/味反)舍(音/捨)爾介狄維予胥¶
忌不弔不祥威儀不類人之云亡邦國殄瘁¶
　賦也刺責介大胥相弔閔也○言天何用責王神何¶
　用不富王哉(用以也天何為而以禍亂責王乎神何/為而不以盛大之業富王乎若問詞也)¶
　凡以王信用婦人之故也是必將有夷狄之大患今¶
　王舍之不忌而反以我之正言不諱為忌何哉夫天¶
　之降不祥庶㡬王懼而自脩今王遇灾而不恤又不¶
　謹其威儀又無善人以輔之則國之殄瘁宜矣(以其/嬖惑)¶
<pb:KR1c0030_WYG_020-63b>¶
　(之深也故不憂將然之狄患而反忌乎正言不恤已/然之天禍而且喪威儀賊良善顛倒錯亂如此宜乎)¶
　(天譴神怒而致邦國之殄瘁也上二章言婦寺不可/聼任此章極言聴任婦人之言以重結蟊賊蟊疾之)¶
　(意/)或曰介狄即指婦寺猶所謂女戎者也(國語晉獻/公與驪戎)¶
　(戰勝獲驪姬以為夫人史蘇曰有男戎必有女戎晉/以男戎勝戎戎必以女戎勝晉註云戎兵也言其禍)¶
　(猶兵/也)¶
○天之降罔維其優矣人之云亡心之憂矣天之降罔¶
維其幾矣人之云亡心之悲矣¶
　賦也罔罟優多幾近也(近者近/於極也)蓋承上章之意而重¶
<pb:KR1c0030_WYG_020-64a>¶
　言之以警王也(憂悲之心邦國殄瘁故也蓋承上章/章末兩句而言又以重結罪罟不收)¶
　(之/意)¶
○觱(音/必)沸(音/弗)檻(胡監/反)泉維其深矣心之憂矣寜自今矣¶
不自我先不自我後(叶下/五反)藐藐昊天無不克鞏(叶音/古)無¶
忝皇祖式救爾後(同/上)¶
　興也觱沸泉涌貌檻泉泉正出者藐藐髙逺貌鞏固¶
　也○言泉之瀵涌上出其源深矣我心之憂亦非適¶
　今日然也(此為事物有所從來之意蓋/以源泉之深興憂心之乆也)然而禍亂之¶
<pb:KR1c0030_WYG_020-64b>¶
　極適當此時蓋已無可為者惟天髙逺雖若無意於¶
　物然其功用神明不測雖危亂之極亦無不能鞏固¶
　之者幽王苟能改過自新而不忝其祖則天意可回¶
　來者猶必可救而子孫亦蒙其福矣(亂已如此而猶/欲其改過遷善)¶
　(以圖福是則詩/人之忠厚也)¶
　　　瞻卬七章三章章十句四章章八句¶
旻天疾威天篤降喪(息浪反叶/桑郎反)瘨(都田/反)我饑饉民卒流¶
亡我居圉(魚吕/反)卒荒¶
<pb:KR1c0030_WYG_020-65a>¶
　賦也篤厚瘨病卒盡也居國中也圉邉陲也(輯録荒/虚也)¶
　○此刺幽王任用小人以致饑饉侵削之詩也(此章/言天)¶
　(禍國家使内外困窮如此輯録通釋曰此詩刺王而/首言旻天疾威又言天篤降喪下章又言天降罪罟)¶
　(者固為無所歸咎之詞矣而首章則言饑饉之灾/卒章則言侵削之事餘章則皆言用小人之意也)¶
○天降罪罟蟊賊内訌(户工/反)昬椓(卜角/反)靡共(音/恭)潰潰回¶
遹實靖夷我邦(叶卜/工反)¶
　賦也訌潰也昬椓昬亂椓喪之人也(輯録胡庭芳曰/指昬椓為言并)¶
　(閹宦在/其中矣)共與恭同一說與供同謂共其職也潰潰亂¶
<pb:KR1c0030_WYG_020-65b>¶
　也回遹邪僻也靖治夷平也○言此蟊賊昬椓者皆¶
　潰亂邪僻之人而王乃使之治平我邦所以致亂也¶
　(此章推言/致亂之由)¶
○臯臯訿訿(音/紫)曽不知其玷(丁險/反)兢兢業業孔填(已見/上篇)¶
不寜我位孔貶¶
　賦也臯臯頑慢之意(輯録頑不知/道慢不共職)訿訿務為謗毁也¶
　玷缺也(缺失/也)填乆也○言小人在位所為如此而王¶
　不知其缺至於戒敬恐懼甚乆而不寜者其位乃更¶
<pb:KR1c0030_WYG_020-66a>¶
　見貶黜其顛倒錯亂之甚如此(此章言其舉枉錯直/亦推言致亂之由也)¶
○如彼嵗旱草不潰(集註/作遂)茂如彼棲(音/西)苴(七如/反)我相(息/亮)¶
(反/)此邦無不潰止(叶韻/未詳)¶
　賦也潰遂也棲苴水中浮草棲於木上者(輯録苴釋/文士加反)¶
　(與楂/同)言枯槁無潤澤也相視潰亂也(此章兩設譬喻/而言國家憔悴)¶
　(壊亂如此以申首章之意輯録嚴氏曰谷風有洸有/潰潰怒也小旻是用不潰于成召旻草不潰茂潰遂)¶
　(也潰潰回遹無不潰止潰亂也項氏云水之潰者其/勢横暴而四出故怒之甚者為潰怒遂之甚者為潰)¶
　(遂亂之甚者為/潰亂皆一理也)¶
<pb:KR1c0030_WYG_020-66b>¶
○維昔之富不如時維今之疚不如兹彼䟽斯粺(薄賣/反)¶
胡不自替職兄(音况/下同)斯引(叶韻/未詳)¶
　賦也時是疚病也䟽糲(音/梓)也粺則精矣(䟽米一斗可/得粺米九升)¶
　替廢也兄怳同引長也○言昔之富未嘗若是之疚¶
　也而今之疚又未有若此之甚也彼小人之與君子¶
　如䟽與粺其分審矣而曷不自替以避君子乎而使¶
　我心專為此故至於愴怳引長而不能自己也(二章/三章)¶
　(刺王任用小人此章則刺/小人知進而不知退如此)¶
<pb:KR1c0030_WYG_020-67a>¶
○池之竭矣不云自頻泉之竭矣不云自中(叶諸/仍反)漙斯¶
害矣職兄斯𢎞不烖我躬(叶姑/𢎞反)¶
　比也(諸本作/賦也誤)頻厓(輯録箋厓/猶外也)漙廣𢎞大也○池水之¶
　鍾也泉水之𤼵也故池之竭由外之不入泉之竭由¶
　内之不出言禍亂有所從起而今不云然也(用小人/者禍亂)¶
　(之本輯録朱子曰看詩不湏著意去訓解只平/平地涵泳自好因舉池之竭矣四句吟咏乆之)此其¶
　為害亦已廣矣是使我心專為此故至於愴怳日益¶
　𢎞大而憂之(上言其憂不替/此言其憂益甚)曰是豈不烖及我躬也¶
<pb:KR1c0030_WYG_020-67b>¶
　乎(小人致亂而乃相與容隠之則君子必將蒙禍矣/  此章又推禍亂之由起而憂禍患之將及也)¶
○昔先王受命有如召公日辟(音/闢)國百里今也日蹙(子/六)¶
(反/)國百里於(音/烏)乎(音/呼)哀哉維今之人不尚有舊(叶臣/已反)¶
　賦也先王文王也召公康公也辟開蹙促也○文王¶
　之世周公治内召公治外故周人之詩謂之周南諸¶
　侯之詩謂之召南所謂日辟國百里云者言文王之¶
　化自北而南至於江漢之間服從之國日以益衆及¶
　虞芮質成而其旁諸侯聞之相帥歸周者四十餘國¶
<pb:KR1c0030_WYG_020-68a>¶
　焉(召公宣布徳化其流行之/速自然非以力強取之也)今謂幽王之時促國蓋¶
　犬戎内侵諸侯外畔也(小人之賈/禍如此)又歎息哀痛而言¶
　今世雖亂豈不猶有舊徳可用之人哉言有之而不¶
　用耳(此章思昔者之用賢而歎今者之棄賢也○前/篇欲其改過遷善則亂猶或可已也此則王之)¶
　(惡終不肯改國之亂終不可救/末如之何傷今思古而已矣)¶
　　　召旻七章四章章五句三章章七句(輯録許氏/曰一章愬)¶
　　　　(亂二章用羣小致亂三章小人排黜君子四/章淍瘵無生意五章歎小人不知退六章慮)¶
　　　　(害及已卒章有/舊徳不能用)¶
<pb:KR1c0030_WYG_020-68b>¶
　　　　因其首章稱旻天卒章稱召公故謂之召旻¶
　　　　以别小旻也(輯録陳君舉曰周南係於周公/召南係於召公豈非化之盛者)¶
　　　　(必有待乎二公也至於風之終係以邠雅之/終係以召旻豈非化之衰者必有思乎二公)¶
　　　　(也通釋曰此詩之次居變雅之終而第七章/又居此詩之終慨然有懐文武召公之盛以)¶
　　　　(見亂極思治之理其亦猶下泉之終變風歟/解頥曰厲王無道而宣王中興以宣王之有)¶
　　　　(志也幽王無道而平王不復中興以平王之/無志也噫此雅之所以亡而黍離之所以降)¶
　　　　(為國/風也)¶
　　　　　蕩之什十一篇九十二章七百六十九句¶
