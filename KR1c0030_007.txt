# -*- mode: mandoku-view -*-
#+TITLE: 詩經疏義會通
#+DATE: 2015-09-23 09:36:47
#+PROPERTY: JUAN 7
<pb:KR1c0030_WYG_007-1a>¶
欽定四庫全書¶
　詩經疏義㑹通卷五　　　元　朱公遷　撰¶
　　　齊一之八¶
　　　　齊國名本少昊時爽鳩氏所居之地(輯録孔/氏曰爽)¶
　　　　(鳩氏司冦也爽鳩鷹也鷙故為司冦主盜/賊少昊以鳥名官其人之名氏則未聞也)在¶
　　　　禹貢為青州之域周武王以封太公望東至¶
　　　　于海西至于河南至于穆陵北至于無棣太¶
　　　　公姜姓本四岳之後(輯録齊世家云吕尚之/先為四岳佐禹平水土)¶
<pb:KR1c0030_WYG_007-1b>¶
　　　　(有功封於吕姓姜氏尚𨼆於渭陽西伯獵而/遇之曰吾先君望子久矣故號之曰太公望)¶
　　　　(載與俱歸立為師武王/平商封於齊都營邱)既封於齊通工商之¶
　　　　業便魚鹽之利民多歸之故為大國(漢地理/志太公)¶
　　　　(以齊地舄鹵少五穀而人民寡迺勸以女工/之業通魚鹽之利由是人民輻輳輯録輔氏)¶
　　　　(曰利謂之便者盖以魚鹽之利為民之便/也所謂工者女工為多則或百工皆具焉)今¶
　　　　青齊淄(莊持/反)濰德棣等州是其地也(嚴氏曰/齊魏唐)¶
　　　　(三國相屬者豈以齊霸而晉代興歟輯録青/州即今青州府齊州今為濟南府淄州今為)¶
　　　　(淄川縣濰州今為濰縣棣州今/為樂安州與德州並𨽻山東)¶
<pb:KR1c0030_WYG_007-2a>¶
雞既鳴矣朝(音/潮)既盈矣匪雞則鳴蒼蠅之聲¶
　賦也言古之賢妃御於君所至於將旦之時必告君¶
　曰雞既鳴矣㑹朝之臣既已盈矣欲令君早起而視¶
　朝也然其實非雞之鳴也乃蒼蠅之聲也盖賢妃當¶
　夙興之時心常恐晚故聞其似者而以為真非其心¶
　存警畏而不留於逸欲何以能此故詩人叙其事而¶
　美之也(増釋許氏曰此章謂雞既鳴則君當起之時/卿大夫之入朝者亦冝盈庭矣然匪雞之鳴)¶
　(亦有蠅飛之聲矣盖蠅飛/則天明所以速其起也)¶
<pb:KR1c0030_WYG_007-2b>¶
　東方明(叶謨/郎反)矣朝既昌矣匪東方則明(同/上)月出之光¶
　賦也東方明則日將出矣昌盛也此再告也(增釋此/章謂視)¶
　(朝之法東方明矣則朝乃昌盛矣然非東/方之明乃月出之光耳所以警其惰也)¶
○蟲飛薨薨甘與子同夢(叶莫/縢反)㑹且歸矣無庶予子憎¶
　賦也蟲飛夜將旦而百蟲作也(輯録薨薨恐即指/上文蒼蠅之聲也)甘¶
　樂㑹朝也○此三告也言當此時我豈不樂與子同¶
　寢而夢哉然羣臣之㑹於朝者俟君不出將散而歸¶
　矣無乃以我之故而并以子為憎乎(增釋此章言雖/天明而羣蟲飛)¶
<pb:KR1c0030_WYG_007-3a>¶
　(後豈不願與子同夢然禮不可違豈可肆其情乎況/今早起㑹朝頃刻亦旦歸則大夫退後猶可為宫中)¶
　(之宴樂幸今毋遲出無以/予之故使子為人所憎也)¶
　　　雞鳴三章章四句(一章聞蒼蠅之聲而疑於耳/二章見月出之光而疑於目)¶
　　　　(三章乃極其情以致戒焉輯録解頥曰男女/之際人欲之所存焉節欲而循乎天理者賢)¶
　　　　(君之所以治也縱欲而㓕夫天理者昏君之/所以亂也此詩述賢妃警畏之心如此盖天)¶
　　　　(理之所以常存而人心之所以不死也其為/君子之助不亦多乎李氏曰自古人君修身)¶
　　　　(謹行而無流連荒亡之禍者非特有忠臣義/士亦由賢妃貞女夙夜警戒以成其徳周宣)¶
　　　　(之姜后齊桓之衛姬楚莊之樊妃是也朝増/釋許氏曰古者太師奏雞鳴則君起臣  君)¶
<pb:KR1c0030_WYG_007-3b>¶
　　　　(辨色而入君日出而視朝此詩盖國君昏惰/夫人賢明相警早出視朝之言不必為陳古)¶
　　　　(刺今人作亦恐此詩之辭則宫中之/史叙述君與夫人之言以成之也)¶
子之還(音/旋)兮遭我乎峱(乃刀/反)之間(叶居/賢反)兮並驅從兩肩¶
兮揖我謂我儇(許全/反)兮¶
　賦也還便捷之貌峱山名也從逐也獸三嵗曰肩儇¶
　利也(輯録毛韻注/方言疾也)○獵者交錯於道路且以便捷輕¶
　利相稱譽如此(輯録鄭氏曰俱出獵而相遭也謂我/儇譽之也譽之者以報前言還也嚴)¶
　(氏曰子之還揖謂我儇以子之能尚且/見推此自矜於其黨以氣陵之之辭)而不自知其¶
<pb:KR1c0030_WYG_007-4a>¶
　非也則其俗之不美可見而其來亦必有所自矣(下/之)¶
　(所習上之所教也故曰有所自矣○増釋許氏曰詩/記齊以逰畋成俗詩人載其馳驅而相遇也意氣飛)¶
　(動鬱鬱見於眉睫之間染其神者/深矣夫豈一朝一夕所能及哉)¶
○子之茂(叶莫/口反)兮遭我乎峱之道(叶徒/厚反)兮並驅從兩牡¶
兮揖我謂我好(叶許/厚反)兮¶
　賦也茂美也¶
○子之昌兮遭我乎峱之陽兮並驅從兩狼兮揖我謂¶
我臧兮¶
<pb:KR1c0030_WYG_007-4b>¶
　賦也昌盛也山南曰陽狼似犬鋭頭白頰高前廣後¶
　(輯録爾雅曰狼牡名/貛牝名狼貛音歡)臧善也¶
　　　還三章章四句(反覆稱譽輯録謝氏曰千萬人/之習俗原於一人之好尚千百)¶
　　　　(年之敝化生於一時之放心齊俗好田如此/為人上者可不謹哉范氏曰表記云上之好)¶
　　　　(惡不可不謹也民之表也國君禽荒而國人/以習於田獵為賢閑於馳逐為好安於所習)¶
　　　　(而不自知其非道/民之道可不慎哉)¶
俟我於著(直據反叶/直居反)乎而充耳以素(叶孫/租反)乎而尚之以¶
瓊華(叶芳/無反)乎而¶
<pb:KR1c0030_WYG_007-5a>¶
　賦也俟待也我嫁者自謂也著門屏之間也(輯録屏/必郢反)¶
　(著通作/宁義同)充耳以纊(音/曠)懸瑱(音/殿)所謂紞(都敢/反)也(紞備五/色曰素)¶
　(曰青曰黄各舉一色而言也輯録孔氏曰懸瑱當耳/故謂之塞耳紞懸瑱者即今之絛繩用雜綵線織之)¶
　尚加也瓊華美石似玉者即所以為瑱也○東萊吕¶
　氏曰昏禮壻徃婦家親迎(去/聲)既奠雁(增釋奠雁者以/其陽徃而隂來)¶
　(也程子謂/不再偶也)御(音/訝)輪而先歸俟于門外婦至則揖以入¶
　時齊俗不親迎故女至壻門始見其俟已也(當時齊/俗但行)¶
　(婦至壻家/之禮耳)¶
<pb:KR1c0030_WYG_007-5b>¶
○俟我於庭乎而充耳以青乎而尚之以瓊瑩(音/榮)乎而¶
　賦也庭在大門之内寢門之外(輯録李氏曰堂/下至門謂之庭)瓊瑩¶
　亦美石似玉者○吕氏曰此昏禮所謂壻道婦及寢¶
　門揖入之時也¶
○俟我於堂乎而𠑽耳以黄乎而尚之以瓊英(叶於/良反)乎¶
而¶
　賦也瓊英亦美石似玉者(輯録謝氏曰其𠑽耳則以/素以青以黄其加餙則瓊)¶
　(華瓊瑩瓊英修容盛飾非/不美也惜乎不知禮耳)○吕氏曰升階而後至堂¶
<pb:KR1c0030_WYG_007-6a>¶
　此昏禮所謂升自西階之時也(此詩若惜其親迎之/不行而又喜其君子)¶
　(之盛飾禮雖殺/而願則遂矣)¶
　　　著三章章三句(由著而庭由庭/而堂此其序也)¶
東方之日兮彼妹(赤朱/反)者子在我室兮在我室兮履我¶
即兮¶
　興也履躡即就也言此女躡我之跡而相就也(此即/所見)¶
　(以為興下章亦然盖淫奔多在夜旦也詩/中之興語不相應義不相因者始見於此)¶
○東方之月兮彼妹者子在我闥(叶它/悦反)兮在我闥兮履¶
<pb:KR1c0030_WYG_007-6b>¶
我𤼵(叶方/月反)兮¶
　興也闥門内也𤼵行去也言躡我而行去也¶
　　　東方之日二章章五句(此以日月/為次序)¶
東方未明(叶謨/郎反)顛倒(都老/反)衣裳顛之倒(叶都/妙反)之自公召¶
之¶
　賦也自從也群臣之朝(音/潮)别(必列/反)色始入○此詩人¶
　刺其君興居無節號令不時言東方未明而顛倒其¶
　衣裳則既早矣而又已有從君所而来召之者焉盖¶
<pb:KR1c0030_WYG_007-7a>¶
　猶以為晚也或曰所以然者以有自公所而召之者¶
　故也¶
○東方未晞顛倒裳衣倒之顛(叶典/因反)之自公令(力證反/叶力呈)¶
(反/)之¶
　賦也晞明之始升也(輯録此言明之始謂將/旦時日之光氣始升也)令號令¶
　也¶
○折(音/哲)栁樊圃(叶傳/故反)狂夫瞿瞿(俱其/反)不能晨夜(叶羊/茹反)不¶
夙則莫(音/慕)¶
<pb:KR1c0030_WYG_007-7b>¶
　比也栁楊之下垂者柔脆之木也樊藩也圃菜園也¶
　(孔氏曰郭璞云藩籬也種菜之地謂之/圃其外藩籬謂之園故曰圃菜園也)瞿瞿驚顧之¶
　貌夙早也○折栁樊圃雖不足恃然狂夫見之猶驚¶
　顧而不敢越以比晨夜之限甚明人所易知今乃不¶
　能知而不失之早則失之莫也(程子曰栁柔脆易折/之物折之為藩籬非)¶
　(堅固也狂夫亦知其有限晝夜之限非不/明也乃不能知而不早則晏言無節之甚)¶
　　　東方未明三章章四句(一章二章述其事三章/刺其人  增釋許氏曰)¶
　　　　(人君勤則國治惰則政昏固其理也未日出/而視朝或可以言勤而曰不夙則莫真可見)¶
<pb:KR1c0030_WYG_007-8a>¶
　　　　(興居無節號令不時矣然視朝之早若無大/過者而其臣遽已怨悱興刺何歟盖天下之)¶
　　　　(道中而止聖人制禮因人心之所同然未有/不由乎中也夫人之所自為不必能合乎中)¶
　　　　(而見人之失中則未有不能言者況為人上/者可不謹乎雞鳴視朝之晚此詩視朝之早)¶
　　　　(皆不能中聖人於齊並存之豈無意哉君子/讀詩以自警則於應事必求合於中使無可)¶
　　　　(議則善矣豈特居人君之/位而於視朝之事為然哉)¶
南山崔崔(子雖/反)雄狐綏綏魯道有蕩齊子由歸既曰歸¶
止曷又懐(叶胡/威反)止¶
　比也南山齊南山也崔崔高大貌狐邪媚之獸綏綏¶
<pb:KR1c0030_WYG_007-8b>¶
　求匹之貌魯道適魯之道也蕩平易(去/聲)也齊子襄公¶
　之妹魯桓公夫人文姜襄公通焉者也(輯録㐮公諸/兒僖公子桓)¶
　(公&KR0100;一名允恵/公子𨼆公弟)由從也婦人謂嫁曰歸懐思也止語¶
　辭　言南山有狐以比襄公居高位而行邪行(輯録/鄭氏)¶
　(曰雄狐行求匹耦於南山之上形貌綏綏然喻/㐮公居人君之尊而為淫泆之行可恥惡如狐)且文¶
　姜既從此道歸于魯矣襄公何為而復(扶又/反)思之乎¶
○葛屨五兩(如字又/音亮)冠緌(如誰/反)雙(叶所/終反)止魯道有蕩齊¶
子庸止既曰庸止曷又從止¶
<pb:KR1c0030_WYG_007-9a>¶
　比也兩二屨也緌冠上飾也屨必兩緌必雙物各有¶
　耦不可亂也(輯録吕氏曰屨與屨為耦雖五兩各相/耦冠緌之雙亦自為耦㐮公文姜非其)¶
　(耦/也)庸用也用此道以嫁于魯也從相從也¶
○藝麻如之何衡(音/横)從(子容/反)其畆(莫後/反)取(七喻/反)妻如之¶
何必告(工毒/反)父母(莫後/反)既曰告(同/上)止曷又鞠(居六/反)止¶
　興也藝𣗳鞠窮也○欲樹麻者必先縱横耕治其田¶
　畆(輯録齊民要術云種麻欲得良田耕不厭熟縱横/七遍則麻生無葉衡從其畆盖古法也釋文曰衡)¶
　(從韓詩作由云/南北耕曰由)欲娶妻者必先告其父母(此見治事/各有其理)¶
<pb:KR1c0030_WYG_007-9b>¶
　(故用語相/呼而為興)今魯桓公既告父母而娶矣又曷為使之¶
　得窮其欲而至此哉¶
○析薪如之何匪斧不克娶妻如之何匪媒不得既曰¶
得止曷又極止¶
　興也克能也極亦窮也(此起興與/上章同)¶
　　　南山四章章六句(輯録輔氏曰既曰歸止庸止/告止得止言其始之幸得其)¶
　　　　(正也曷又懐止從止鞠止極止惜/其終之肆行縱欲而莫之正也)¶
　　　　春秋桓公十八年公與夫人姜氏如齊公薨¶
<pb:KR1c0030_WYG_007-10a>¶
　　　　于齊(輯録胡氏曰與者許可之詞曰與者罪/在公也夫淫亂者文姜而春秋罪桓公)¶
　　　　(治其/本也)傳曰公將有行遂與姜氏如齊申繻(音/需)¶
　　　　曰女有家男有室無相瀆也謂之有禮易此¶
　　　　必敗公㑹齊侯于濼(鹿洛二音輯録濼水在/濟南歴城縣西北入濟)¶
　　　　遂及文姜如齊齊侯通焉公謫之以告(輯録/注文)¶
　　　　(姜被責而/告齊侯)夏四月享公使公子彭生乗(去聲/又如)¶
　　　　(字/)公公薨于車(輯録彭生多力使/與公同乗而殺之)此詩前二¶
　　　　章刺齊襄後二章刺魯桓也(傳具事之本末/以見無人道者)¶
<pb:KR1c0030_WYG_007-10b>¶
　　　　(必䝉首惡之名無家法必貽/殺身之禍此萬世之深戒也)¶
無田(音/佃)甫田維莠(羊九/反)驕驕(叶音/高)無思逺人勞心忉忉¶
　比也田謂耕治之也甫大也莠害苗之草也驕驕張¶
　王(並去/聲)之意忉忉憂勞也○言無田甫田也田甫田¶
　而力不給則草盛矣無思逺人也思逺人而人不至¶
　則心勞矣以戒時人厭小而務大忽近而圖逺將徒¶
　勞而無功也(行逺必自邇登髙必自卑反是可乎輯/録輔氏曰厭小而務大田甫田者也妄)¶
　(作者之所為也忽近而圖逺思逺人者也妄想/者之所兾也妄作則事不遂妄想則心徒勞)¶
<pb:KR1c0030_WYG_007-11a>¶
　無田甫田維莠桀桀無思逺人勞心怛怛(叶旦/悅反)¶
　比也桀桀猶驕驕也(輯録吕氏曰驕驕桀桀/皆稂莠侵淩嘉榖之狀)怛怛猶¶
　忉忉也¶
○婉兮孌(叶龍/眷反)兮總角丱(古患反叶/古縣反)兮未幾(居豈/反)見兮¶
突而弁兮¶
　比也婉孌少(去/聲)好貌丱兩角貌未幾未多時也突忽¶
　然高出之貌(輯録釋文曰卒相見謂之突也韻/書曰陀骨反犬從穴中暫出)弁冠¶
　名○言總角之童見之未久而忽然載弁以出者非¶
<pb:KR1c0030_WYG_007-11b>¶
　其躐等而强求之也盖循其序而勢有必至耳此又¶
　以明小之可大邇之可逺能循其序而脩之則可以¶
　忽然而至其極若躐等而欲速則反有所不達矣(為/學)¶
　(為政其道皆然輔氏曰&KR0068;欲者無幸成之理循理者/有美成之功輯録吕氏曰苟由其道而循其序則小)¶
　(者俄而大微者俄而著厥德脩/罔覺非計功求𫉬者所能與也)¶
　　　甫田三章章四句(前二章示人以戒後一章示/人以法輯録解頥曰田之大)¶
　　　　(者非果不可治也先小而後大可也人之逺/者非果不可来也先近而後逺可也天下之)¶
　　　　(理可循序而漸致不可躐等而欲速果循其/序則總角之童可以忽然而見其弁是小非)¶
<pb:KR1c0030_WYG_007-12a>¶
　　　　(不可以為大近非不可以為逺也果其躐等/則厭小務大而大終不可為忽近圖逺而逺)¶
　　　　(終不可至矣亦/何益之有哉)¶
盧令令(音/零)其人美且仁¶
　賦也盧田犬也(輯録孔氏曰犬有田犬守犬戰國策/韓云國盧天下之駿犬是盧為田犬)¶
　(也/)令令犬頷下環聲○此詩大意與還略同(仁與鄭/風叔于)¶
　(田所謂/仁者同)¶
○盧重(直龍/反)環其人美且鬈(音/獾)¶
　賦也重環子母環也(大環貫一/小環也)鬈鬚鬢好貌¶
<pb:KR1c0030_WYG_007-12b>¶
○盧重鋂(音/梅)其人美且偲(七才/反)¶
　賦也鋂一環貫二也(一大環貫/二小環也)偲多鬚之貌春秋傳¶
　所謂于思即此字古通用耳(左傳宣公二年宋華元/伐鄭敗績被囚逃歸宋)¶
　(人歌曰于思于思棄甲復来/譏其多鬚貌美而無能也)¶
　　　盧令三章章二句(仁則美其德也鬈與偲則美/其貌也所美非美若此類是)¶
　　　　(也/)¶
敝笱在梁其魚魴鰥(古頑反叶/古倫反)齊子歸止其從(才用/反)如¶
雲¶
<pb:KR1c0030_WYG_007-13a>¶
　比也敝壊笱&KR0328;也(説文曰曲/竹捕魚)魴鰥大魚也歸歸齊也¶
　如雲言衆也○齊人以敝笱不能制大魚比魯莊公¶
　不能防閑文姜(輯録胡氏口魴鰥鱮皆魚之可制者/也為其笱之敝敗而不能制文姜本)¶
　(可防閑而制之由魯莊㣲弱不能防閑也朱子曰/防所以止水閑所以扞物故防閑有禁制之意)故¶
　歸齊而從之者衆也¶
○敝笱在梁其魚魴鱮(才吕/反)齊子歸止其從如雨¶
　比也鱮似魴厚而頭大或謂之鰱如雨亦多也(輯録/楊氏)¶
　(曰如雲如雨言從之者衆也許穆夫人思歸唁其兄/許人尤之終以義不得而止若魯莊公剛而冇制使)¶
<pb:KR1c0030_WYG_007-13b>¶
　(魯人無肯從者如許人焉則/文姜雖欲適齊尚可得乎)¶
○敝笱在梁其魚唯唯(唯葵/反)齊子歸止其從如水¶
　比也唯唯行出入之貌如水亦多也¶
　　　敝笱三章章四句(反覆/譏刺)¶
　　　　按春秋魯莊公二年夫人姜氏㑹齊侯于禚¶
　　　　(音灼輯録胡氏曰婦人無外事送迎不出門/既嫁從夫夫死從子今㑹齊侯于禚是莊公)¶
　　　　(不能防閑其/母失子道也)四年夫人姜氏享齊侯于祝邱¶
　　　　五年夫人姜氏如齊師(輯録胡氏曰曰㑹曰/享猶為之名也至是)¶
<pb:KR1c0030_WYG_007-14a>¶
　　　　(如齊師羞惡之心亡矣/夫人之行不可復制矣)七年夫人姜氏㑹齊¶
　　　　侯于防又㑹齊侯于穀(禚穀皆齊地祝邱防/皆魯地㑹之數也如)¶
　　　　(此傳必詳引而備載之以見莊公縱其母之/欲也輯録胡氏傳云禮義者天下之大防也)¶
　　　　(其禁亂之所由生猶防止水之所自来也衛/女思歸寧而不得故泉水賦許穆夫人思唁)¶
　　　　(其兄而阻於義故載馳作聖人録於國風以/示後世使知男女之别也今夫人如齊以寧)¶
　　　　(其父母而父母已終以寧其兄弟又義不得/徃宗國猶爾而况如莒乎觀春秋所書之法)¶
　　　　(則知防閑/之道矣)¶
載驅薄薄(普谷/反)簟茀朱鞹(苦郭/反)魯道有蕩齊子𤼵夕(叶/祥)¶
<pb:KR1c0030_WYG_007-14b>¶
(龠/反)¶
　賦也薄薄疾驅聲簟方文席也茀車後戸也(簟文必/方故曰)¶
　(方文席蔽車/之後戸也)朱朱漆也鞹獸皮之去毛者盖車革質¶
　而朱漆也夕猶宿也𤼵夕謂離於所宿之舎　齊人¶
　刺文姜乗此車而來㑹襄公也¶
○四驪(力馳/反)濟濟(子禮/反)垂轡濔濔(乃禮/反)魯道有蕩齊子¶
豈(開改/反)弟(叶待/禮反)¶
　賦也驪馬黑色也濟濟美貌濔濔柔貌豈弟樂易也¶
<pb:KR1c0030_WYG_007-15a>¶
　言無忌憚羞恥之意也(豈弟本為盛徳之稱此云爾/者所謂美惡不嫌同辭也)¶
○汶(音/問)水湯湯(失章/反)行人彭彭(必亡/反)魯道有蕩齊子翺¶
翔¶
　賦也汶水名在齊南魯北二國之竟(音境詩增釋許/氏曰  緝汶水)¶
　(有二許氏以為出琅邪朱虚縣東泰山東至安邱入/濰桑欽以為出泰山萊蕪縣原山西南入濟曽氏入)¶
　(濟者徐州之汶也入濰者青州之汶也今臨清新閘/馬之貞記汶水東出原山西流過萊蕪奉高汶陽之)¶
　(南剛城之北又西至龍山南分為四泒其南河至陽/城南梁山東匯為大澤其一過夀良北其一經郈亭)¶
　(南其北曰汶河同流至夀張安民亭與北濟合凡東/蒙徂徠之隂岱嶽之陽諸山溪澗之水皆潨於汶魯)¶
<pb:KR1c0030_WYG_007-15b>¶
　(之大川也此盖專言魯/竟之汶潨音叢郈音厚)湯湯水盛貌彭彭多貌言行¶
　人之多亦以見其無恥也¶
○汶水滔滔(叶刀/反)行人儦儦(表驕反/叶音褒)魯道有蕩齊子逰¶
敖¶
　賦也滔滔流貌儦儦衆貌逰敖猶翺翔也¶
　　　載驅四章章四句(無羞惡之心非人也其文姜/之謂乎四章皆是此意反覆)¶
　　　　(譏刺/之爾)¶
猗嗟昌兮頎(音/祈)而長兮抑若揚兮美目揚兮巧趨蹌兮¶
<pb:KR1c0030_WYG_007-16a>¶
射則臧兮¶
　賦也猗嗟歎詞昌盛也頎長貌抑而若揚美之盛也¶
　(雖抑之而又若揚之也苟/揚之則威儀又當何如哉)揚目之動也蹌趨翼如也¶
　(輯録蹌毛注巧趨貌傳蹌趨翼如也按論語趨字下/連翼如之文謂張拱端好如鳥舒翼趨足容翼手容)¶
　(趨蹌止言足容盖趨/者必翼一曰舞貌)臧善也○齊人極道魯莊公威¶
　儀技藝之美如此(輯録通釋曰射則臧不出正舞則/選四矢反皆技藝之美其餘所言)¶
　(皆威儀/之美)所以刺其不能以禮防閑其母若曰惜乎其¶
　獨少此耳¶
<pb:KR1c0030_WYG_007-16b>¶
○猗嗟名兮美目清兮儀既成兮終日射(食亦/反)侯不出¶
正(音/征)兮展我甥(叶桑/經反)兮¶
　賦也名猶稱也言其威儀技藝之可名也清目清明¶
　也儀既成言其終事而禮無違也侯張布而射之者¶
　也正設的於侯中而射之者也大射則張皮侯而設¶
　鵠(音/伏)賓射則張布侯而設正(棲皮曰鵠畫布曰正射/有三等將祭擇士射於)¶
　(澤宫為大射諸侯來朝與之射於朝曰賓射燕賓客/射於寢曰燕射此所謂射則賓射也輯録大射儀注)¶
　(侯謂所射布也鵠所射之主鵠之言較較直也射者/所以直已志或曰鵠鳥名射之難中中之為俊是以)¶
<pb:KR1c0030_WYG_007-17a>¶
　(取名淮南子曰鴻鵠知来然則所云正者正也亦鳥/名齊魯之間名題肩為正正鵠皆鳥之捷&KR0219;者餘見)¶
　(賓之初筵謝氏曰侯猶今之射垜正猶今之箭阽射/周禮梓人有皮侯采侯獸侯天子大射用皮侯賓)¶
　(用采侯燕射用獸侯鵠以皮為之三分侯之一似鳥/之棲故曰棲鵠正則畫布為之亦三分其侯而居一)¶
　展誠也姊妹之子曰甥言稱其為齊之甥而又以明¶
　非齊侯之子此詩人之微詞也按春秋桓公三年夫¶
　人姜氏至自齊六年九月子同生即莊公也十八年¶
　桓公乃與夫人如齊則莊公誠非齊侯之子矣(増釋/吴師)¶
　(道曰龜山云九月丁夘子同生曰子同者正名其為/桓公之子也序曰人以為齊侯之子其詩曰展我甥)¶
<pb:KR1c0030_WYG_007-17b>¶
　(兮則明莊公非齊侯之子也莊公之生桓公六年也/至十八年始書夫人姜氏遂如齊而左傳因載申繻)¶
　(諌與桓公謫齊之事則前此文姜未嘗如齊也此春/秋所以為别㣲也今傳取之説春秋者當以此為正)¶
○猗嗟孌(叶龍/眷反)兮清揚婉(叶許/願反)兮舞則選(雪恋/反)兮射則¶
貫(叶扄/縣反)兮四矢反(叶孚/絢反)兮以禦亂(叶靈/眷反)兮¶
　賦也孌好貌清目之美也揚眉之美也婉亦好貌(目/清)¶
　(明眉上廣則見其婉然而美傳釋君子偕老/及野有蔓草與此篇各不同而義則一也)選異於¶
　衆也或曰齊於樂節也貫中而貫革也四矢禮射每¶
　𤼵四矢(輯録禮射謂以禮樂射也四矢象有事於四/方集傳云貫革則是主皮之射矣詳見行葦)¶
<pb:KR1c0030_WYG_007-18a>¶
　反復也中皆得其故處也言莊公射藝之精可以禦¶
　亂(輯録范氏曰射足以禦/亂而禮不足以防淫也)如以金僕姑射(音/石)南宫長¶
　(上/聲)萬可見矣(金僕姑矢名南宫長萬宋大夫魯與宋/戰公射長萬𫉬之見左傳莊公十一年)¶
　　　猗嗟三章章六句(反覆譏刺輔氏曰射者男子/之事故三章皆以射言之)¶
　　　　或曰子可以制母乎趙子(伯循/唐人)曰夫死從子¶
　　　　通乎其下况國君乎君者人神之主(下治民/人上承)¶
　　　　(宗/廟)風教之本也不能正家如正國何若莊公¶
　　　　者哀痛以思父誠敬以事母威刑以馭下車¶
<pb:KR1c0030_WYG_007-18b>¶
　　　　馬僕從(去/聲)莫不俟命夫人徒徃乎夫人之徃¶
　　　　也則公哀敬之不至威命之不行耳(莊公之/罪在此)¶
　　　　(輯録輔氏曰趙子之説義理/之正聖賢復生不可易也)東萊吕氏曰此¶
　　　　詩三章譏刺之意皆在言外嗟嘆再三則莊¶
　　　　公所大闕者不言可見矣(輯録嚴氏曰變風/之體意在言外如)¶
　　　　(此詩極言其人容貌威儀技藝之美而以嘆/息之詞𤼵之是其人所不足者必有在於容)¶
　　　　(貌威儀技藝之外矣讀者既黙㑹其意見得/自猗嗟而下句句是稱美處節節是歎不滿)¶
　　　　(處詞不急迫/而意深切矣)¶
<pb:KR1c0030_WYG_007-19a>¶
　　　　齊國十一篇三十四章一百四十三句(齊俗/惟以)¶
　　　　　(射獵輕儇相尚淫奔之事惟東方之日一/篇而已民間荒穢未甚也而襄公以一國)¶
　　　　　(之君居萬民之上禽獸其行肆為元惡其/罪不可勝誅矣聖人著之而魯桓莊之醜)¶
　　　　　(亦有不可容掩者盖天下所同/惡之人雖父母之國不可諱也)¶
　　　魏一之九¶
　　　　魏國名本舜禹故都(輯録孔䟽舜都蒲坂禹/都平陽或安邑皆河東)¶
　　　　(界魏境内有其都/爾魏不居其墟也)在禹貢冀州雷首之北析¶
　　　　城之西南枕(去/聲)河曲北渉汾(音/墳)水其地陿(音/狹)¶
<pb:KR1c0030_WYG_007-19b>¶
　　　　隘而民貧俗儉盖有聖賢之遺風焉(輯録鄭/氏曰昔)¶
　　　　(舜耕歴山陶河濱禹菲飲食惡衣/服卑宫室此儉約之化於是猶存)周初以封¶
　　　　同姓後為(去聲/下同)晉獻公所滅而取其地(輯録/左傳)¶
　　　　(云虞虢焦滑霍揚韓魏皆姬姓也閔公元/年晉獻公滅耿霍魏賜畢萬魏以為大夫)今¶
　　　　河中府解(胡買/反)州即其地也(輯録解州今隷/山西平陽府)¶
　　　　蘇氏曰魏地入晉乆矣其詩疑皆為晉而作¶
　　　　故列於唐風之前猶邶鄘之於衛也今按篇¶
　　　　中公行(音/杭)公路公族皆晉官疑實晉詩又恐¶
<pb:KR1c0030_WYG_007-20a>¶
　　　　魏亦嘗有此官盖不可考矣(魏詩為晉而作/似矣然國小無)¶
　　　　(政似非晉事儉嗇褊急與勤儉質樸亦不同/直以為晉詩不可也故蘇氏朱子之説皆有)¶
　　　　(疑字輯録嚴氏曰魏唐無淫/詩盖猶有先代之風化焉)¶
糾糾(吉黝/反)葛屨可以履霜摻摻(所衘/反)女手可以縫裳要¶
(於遥/反)之襋(紀力/反)之好人服(叶蒲/北反)之¶
　興也糾糾繚戾寒涼之意(繚音/遼)夏葛屨冬皮屨(輯録/孔䟽)¶
　(夏葛屨猶絺綌所以當暑特為便於時/耳非行禮之服若行禮雖夏猶當用皮)摻摻猶纎纎¶
　也女婦未廟見(音/現)之稱也娶婦三月廟見(三月天道/變婦道於)¶
<pb:KR1c0030_WYG_007-20b>¶
　(此而/成)然後執婦功(輯録孔疏三月廟見謂無舅姑者/婦入三月乃見舅姑之廟若有舅)¶
　(姑則士昏禮云質明賛見婦於舅姑不待三月也雖/即見舅姑亦三月乃助祭行未祭行亦未成婦也)¶
　要裳要襋衣領好人猶大人也○魏地陿隘其俗儉¶
　嗇(音/色)而褊急故以葛屨履霜起興而刺其使女縫裳¶
　(蘇氏白履霜已用葛屨矣至於暑又將何所用乎婦/未廟見已使縫裳矣則執婦功又將何所使乎愚謂)¶
　(葛屨不可以履霜女子未可使縫裳/皆處事之失冝者故以語相呼為興)又使治其要襋¶
　而遂服之也此詩疑即縫裳之女所作(輯録輔氏曰/葛屨履霜自)¶
　(儉嗇者言之女手縫裳自褊急者/言之夫人之情儉嗇者必褊急也)¶
<pb:KR1c0030_WYG_007-21a>¶
○好人提提(徒兮/反)宛(於阮/反)然左辟(音/避)佩其象揥(勅帝/反)維¶
是褊心是以為刺(叶音/砌)¶
　賦也提提安舒之意宛然譲之貌也(輯録嚴氏曰宛/委曲遜順貌)¶
　譲而辟者必左(輯録孔疏不敢/當主故就客位)揥所以摘(音/剔)髪用象¶
　為之貴者之飾也其人如此若無有可刺矣所以刺¶
　之者以其褊迫急促如前章之云耳(容儀服飾雖為/大人而中心褊)¶
　(急實不稱其外也蓋表裏之/不相符如此不能不刺之也)¶
　　　葛屨二章一章六句一章五句(前章直刺其褊/後章美其容儀)¶
<pb:KR1c0030_WYG_007-21b>¶
　　　　(服飾而/刺其褊)¶
　　　　廣漢張氏曰夫子謂與其奢也寧儉則儉雖¶
　　　　失中本非惡德然而儉之過則至於吝嗇迫¶
　　　　隘計較分毫之間而謀利之心始急矣葛屨¶
　　　　汾沮洳園有桃三詩皆言急迫瑣碎之意¶
彼汾(抉云/反)沮(子豫/反)洳(如豫/反)言采其莫(音/慕)彼其(音/記)之子美¶
無度美無度殊異乎公路¶
　興也汾(音/墳)水名出太原晉陽山西南入河沮(將豫/反)洳¶
<pb:KR1c0030_WYG_007-22a>¶
　(音茹又/並平聲)水浸處下濕之地莫菜也似栁葉厚而長有¶
　毛刺可為羮(輯録孔疏陸璣云莫莖大如箸赤節節/一葉今人繅以取繭緒其味酢而滑始)¶
　(生又可/生食)無度言不可以尺寸量也公路者掌公之路¶
　車晉以卿大夫之庶子為之○此亦刺儉不中(去/聲)禮¶
　之詩言若此人者美則美矣(此以二彼字/相呼為興)然其儉嗇¶
　褊急之態殊不似貴人也(兩句轉其/語而譏之)¶
○彼汾一方言采其桑彼其之子美如英(叶於/良反)美如英¶
殊異乎公行(戸郎/反)¶
<pb:KR1c0030_WYG_007-22b>¶
　興也一方彼一方也史記扁鵲視見垣一方人(扁婢/典反)¶
　(輯録扁鵲姓秦名越人長桑君與之藥視垣見一方/人以此視病盡見五臟癥結所謂垣一方者猶此詩)¶
　(言汾一方古語皆然也癥音徴索𨼆/曰方猶邊也言能隔墻見彼邊人也)英華也公行即¶
　公路也以其主兵車之行列故謂之公行也¶
○彼汾一曲言采其藚(音/續)彼其之子美如玉美如玉殊¶
異乎公族¶
　興也一曲謂水曲流處藚水舄(音/昔)也葉如車前草(輯/録)¶
　(孔䟽藚牛脣水舄也如續㫁寸/寸有節拔之可復今澤㵼也)公族掌公之宗族晉¶
<pb:KR1c0030_WYG_007-23a>¶
　以卿大夫之適(音/嫡)子為之(此與前篇可謂知君子之/大體輯録左傳宣公二年)¶
　(初驪姬之亂詛無畜羣公子自是晉無公族及成公/即位乃宦卿之適子以為公族其庶子為公行注云)¶
　(無公族故廢/公族之官)¶
　　　汾沮洳三章章六句(公族比公路公行為貴故/一詩之意自輕而重也)¶
　　　　(増釋許氏曰公路公行公族大夫也采莫采/桑采藚細民之事也大夫而為細民之事是)¶
　　　　(急於利而用心褊也彼其之子雖美/奈奪民之利何此其所以興刺也)¶
園有桃其實之殽心之憂矣我歌且謠(音/遙)不知我者謂¶
我士也驕彼人是哉(叶將/黎反)子曰何其(音/基)心之憂矣其誰¶
<pb:KR1c0030_WYG_007-23b>¶
知之其誰知之蓋亦勿思(叶新/齎反)¶
　興也殽食也合曲曰歌徒歌曰謠(毛氏本作曲合樂/曰歌此易其文如)¶
　(此盖歌必合於琴/瑟謠則徒歌而已)其語辭○詩人憂其國小而無政¶
　故作是詩言園有桃則其實之殽矣心有憂則我歌¶
　且謠矣(桃實則茹而納之心憂則冩而出之此以出/納之意相對而為興也輯録程子曰此詩憂)¶
　(深思逺矣國無政事則亡/故憂思之深至歌且謠)然不知我之心者見其歌¶
　謠而反以為驕且曰彼之所為已是矣而子之言獨¶
　何為哉蓋舉國之人莫覺其非而反以憂之者為驕¶
<pb:KR1c0030_WYG_007-24a>¶
　也於是憂者重嗟歎之以為此之可憂初不難知彼¶
　之非我特未之思耳誠思之則將不暇非我而自憂¶
　矣(氣象迫促危亡之兆也然惟智者明之而愚者昧/焉故不免乎嗟嘆如此○増釋許氏曰園有桃則)¶
　(其實之殽矣心之憂則歌且謠矣不知我者見我之/歌謠則以為傲世陵物也於是答之曰彼為政者之)¶
　(所行果為是乎所言何為如此也是則我心之憂矣/誰復能知之乎然初不難知其莫知者以不思耳)¶
○園有&KR0068;其實之食心之憂矣&KR0147;以行國(叶于/逼反)不知我¶
者謂我士也罔極彼人是哉子曰何其心之憂矣其誰¶
知之其誰知之蓋亦勿思¶
<pb:KR1c0030_WYG_007-24b>¶
　興也&KR0068;&KR0037;之短者(輯録埤雅曰大者棗小者&KR0068;於文/重束為&KR0037;並束為&KR0068;盖&KR0037;性重喬)¶
　(&KR0068;則低矣故其制字如此○本草注&KR0068;有赤白/二種小棗也叢高三四尺花葉莖實俱似棗也)聊且¶
　略之辭歌謠之不足則出逰於國中而冩憂也(謝氏/曰此)¶
　(猶駕言出逰以冩我憂也愚謂歌謠/不足而又出逰以其憂之難冩也)極至也罔極言¶
　其心縱恣無所至極¶
　　　園有桃二章章十二句(憂患之意反覆道之輯/録輔氏曰黍離之憂憂)¶
　　　　(王室之已覆也園有桃之憂憂魏國之將亡/也憂其已覆而不我知則亦已矣憂其將亡)¶
　　　　(而不我知則欲其/思之者亦冝也)¶
<pb:KR1c0030_WYG_007-25a>¶
陟彼岵(音/戸)兮瞻望父兮父曰嗟予子行役夙夜無已上¶
慎旃哉猶來無止¶
　賦也山無草木曰岵(爾雅山多草木曰岵無草/木曰屺此本毛傳字誤也)上猶¶
　尚也○孝子行役不忘其親故登山以望其父之所¶
　在因想像其父念已之言曰嗟乎我之子行役夙夜¶
　勤勞不得止息又祝之曰庶幾(平/聲)慎之哉猶可以來¶
　歸無止於彼而不來也蓋生則必歸死則止而不來¶
　矣或曰止獲也言無為(去/聲)人所𫉬也¶
<pb:KR1c0030_WYG_007-25b>¶
○陟彼屺(音/起)兮瞻望母(叶蒲/彼反)兮母曰嗟予季行役夙夜¶
無寐上慎旃哉猶來無棄¶
　賦也山有草木曰屺(注見/上章)季少(去/聲)子也尤憐愛少子¶
　者婦人之情也無寐亦言其勞之甚也棄謂死而棄¶
　其尸也¶
○陟彼岡兮瞻望兄(叶虚/王反)兮兄曰嗟予弟行役夙夜必¶
偕(叶舉/里反)上慎旃哉猶來無死(叶想/止反)¶
　賦也山脊曰岡(増釋曰岵曰屺曰岡盖所思漸/極所登漸高而瞻望期可及也)必偕¶
<pb:KR1c0030_WYG_007-26a>¶
　言與其儕(牀皆/反)同作同止不得自如也(輔氏曰既思/其父又思其)¶
　(母又思其兄既想像其所以念已者又想像其所以/祝已者斯人也必能以親之心為心也愚謂三章皆)¶
　(以慎言則凡所以謹/其身者宜無不至矣)¶
　　　陟岵三章章六句(以父母兄為次序民觀陟岵/而魏之所以役其  者可知)¶
　　　　(觀碩䑕而魏之所/以賦其民者可見)¶
十畆之間(叶居/賢反)兮桑者閑閑(叶胡/田反)兮行與子還(叶音/旋)兮¶
　賦也十畝之間郊外所受場圃之地也(張子曰周制/國郛之外有)¶
　(𦗟為場圃之地者輯録吕氏曰所謂十/畝者特甚言之耳未可以為定數也)閑閑徃來者¶
<pb:KR1c0030_WYG_007-26b>¶
　自得之貌行猶將也還猶歸也○政亂國危賢者不¶
　樂(音/洛)仕於其朝(音/潮)而思與其友歸於農圃故其詞如¶
　此(輯録輔氏曰危邦不入亂邦不居君子仕止之常/法也使賢者不樂仕於其朝則其政亂國危可知)¶
○十畝之外(叶五/墜反)兮桑者泄泄(以世/反)兮行與子逝兮¶
　賦也十畝之外鄰圃也泄泄猶閑閑也逝徃也¶
　　　十畝之間二章章三句¶
坎坎伐檀(叶徒/沿反)兮寘之河之干(叶居/焉反)兮河水清且漣(力/㕓)¶
(反/)猗(於冝/反)不稼不穡胡取禾三百㕓(直連/反)兮不狩不獵¶
<pb:KR1c0030_WYG_007-27a>¶
胡瞻爾庭有縣(音/元)貆(音/暄)兮彼君子兮不素餐(七丹反叶/七宣反)¶
兮¶
　賦也坎坎用力之聲檀木可為車者寘與置同干厓¶
　也漣風行水成文也猗與兮同語詞也書㫁㫁(丁亂/反)¶
　猗大學作兮莊子亦云而我猶為人猗(見大/宗師)是也種¶
　之曰稼斂(去/聲)之曰穡(輯録孔䟽以稼穡相對皆先稼/後穡故知種曰稼斂曰穡若散)¶
　(則相/通)胡何也一夫所居曰㕓(輯録謝氏曰古者一夫/受田百畝别受五畝以)¶
　(為宅孟子曰五/畝之宅是也)狩亦獵也貆貉類素空餐食也　詩¶
<pb:KR1c0030_WYG_007-27b>¶
　人言有人於此用力伐檀將以為車而行陸也今乃¶
　寘之河干則河水清漣而無所用(輯録解頥曰車非/不可用以稼穡也)¶
　(然欲稼穡者必之平原隰河干固非稼穡之地也非/不可用以狩獵也然欲狩獵者必之乎山林河干固)¶
　(非狩獵之處也謂不稼穡而不粒食不狩獵而不肉/食盖無功不以徼倖而苟得亦不以沮抑而自悔其)¶
　(勵志如此亦可以為賢矣故詩人述其事而歎之/曰彼君子者真可謂不素餐者矣賛美之詞也)雖¶
　欲自食其力而不可得矣然其志則自以為不耕則¶
　不可以得禾不獵則不可以得獸是以甘心窮餓而¶
　不悔也詩人述其事而歎之以為是真能不空食者¶
<pb:KR1c0030_WYG_007-28a>¶
　後世若徐稺之流非其力不食其厲志盖如此(前三/句述)¶
　(其事中四句推其志後二句賛其人輯録後漢徐稺/字孺子豫章人家貧常自耕稼非其力不食今豫章)¶
　(城内有孺子亭世皆景慕/焉由其厲志守義而然也)¶
○坎坎伐輻(音福叶/筆力反)兮寘之河之側(叶莊/力反)兮河水清且¶
直猗不稼不穡胡取禾三百億兮不狩不獵胡瞻爾庭¶
有縣特兮彼君子兮不素食兮¶
　賦也輻車輻也伐木以為輻也直波文之直也十萬¶
　曰億盖言禾秉之數也(輯録孔䟽禾秉之/數謂刈禾之把數)獸三嵗曰¶
<pb:KR1c0030_WYG_007-28b>¶
　特¶
○坎坎伐輪兮寘之河之漘(順倫/反)兮河水清且淪猗不¶
稼不穡胡取禾三百囷(立倫/反)兮不狩不獵胡瞻爾庭有¶
縣鶉(音/純)兮彼君子兮不素飱(素門反叶/素倫反)兮¶
　賦也輪車輪也伐木以為輪也淪小風水成文轉如¶
　輪也囷圓倉也鶉䳺(音/庵)屬熟食曰飱(輯録通釋曰有/勞心而得食者)¶
　(有勞力而得食者有躬耕而自食者豈必人人自耕/以食哉但不可無其事而食其食耳伐檀君子意正)¶
　(如此故詩人美其甘貧樂/道雖不見用而不苟食也)¶
<pb:KR1c0030_WYG_007-29a>¶
　　　伐檀三章章九句(稱美之意反覆道之○陟岵/思親孝子也伐檀食力卓行)¶
　　　　(者也園有桃有憂亂之心十畝之間有去亂/之志則皆見幾者也魏雖小國而有賢如此)¶
碩鼠碩䑕無食我黍三嵗貫(古亂/反)女(音/汝)莫我肯顧(叶果/五反)¶
逝將去女適彼樂(音洛/下同)土樂土樂土爰得我所¶
　比也碩大也三嵗言其久也貫習(輯録廣韻古亂反/事也謝氏曰訓事)¶
　(集傳訓習當/従古患反)顧念逝徃也樂土有道之國也爰於也¶
　○民困於貪殘之政故託言大䑕害已而去之也¶
○碩䑕碩䑕無食我麥(叶訖/力反)三嵗貫女莫我肯德逝將¶
<pb:KR1c0030_WYG_007-29b>¶
去女適彼樂國(叶于/逼反)樂國樂國爰得我直¶
　比也德歸恩也(歸恩猶言感我之恩恵也輯録范氏/曰莫我肯德者不以我為德也民出)¶
　(力以事上不以為德而/反𧖟食之所以去也)直猶冝也¶
○碩䑕碩䑕無食我苗(叶音/毛)三嵗貫女莫我肯勞逝將¶
去女適彼樂郊(叶音/高)樂郊樂郊誰之永號(戸毛/反)¶
　比也勞勤苦也謂不以我為勤勞也永號長呼也言¶
　既徃樂郊則無復(扶又/反)有害已者當復為(去/聲)誰而永¶
　號乎¶
<pb:KR1c0030_WYG_007-30a>¶
　　　碩䑕三章章八句(得所得直則就利誰之永號/則逺害○増釋許氏曰詩人)¶
　　　　(欲適彼樂土固畏從政者之貪殘而欲去然/亦未知所去者何土下言樂土樂土猶是意)¶
　　　　(望料想之辭得樂土而居之其得我所乎次/言得樂國而居其得我養生之直道乎上二)¶
　　　　(章食黍食麥固可見其貪殘至於苗而未秀/者亦已食之則其貪虐尤甚所以其民尤急)¶
　　　　(於去也樂土樂國猶有其所欲去之地至邑/外之郊亦姑徃之惟欲出此境也然樂郊樂)¶
　　　　(郊又將長號於誰使之拯我乎可見其民窮/蹙之甚進退無據不聊其生國其可久存哉)¶
　　　　(逝𤼵/語辭)¶
　　　　魏國七篇十八章一百二十八句(魏國土地/削小儉嗇)¶
<pb:KR1c0030_WYG_007-30b>¶
　　　　　(褊急已可哀矣而又昏亂殘虐以促之使/賢者思去其位民人思去其國上下離心)¶
　　　　　(如此不亡得乎輔氏曰變風作於平桓之/世而魏乃滅於恵王之十七年纔五六十)¶
　　　　　(年/耳)¶
　¶
　¶
　¶
　¶
　詩經疏義㑹通卷五¶

