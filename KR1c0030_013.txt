# -*- mode: mandoku-view; -*-
#+TITLE: 詩經疏義會通
#+DATE: 2015-08-24 22:05:26.088845
#+PROPERTY: ID KR1c0030
#+PROPERTY: BASEEDITION WYG    
#+PROPERTY: JUAN 卷十一
<pb:KR1c0030_WYG_013-1a>¶
欽定四庫全書¶
　詩經䟽義㑹通卷十一　　元　朱公遷　撰¶
　　　祈父之什二之四¶
祈(勤衣/反)父(音/甫)予王之爪牙(叶五/胡反)胡轉予于恤靡所止居¶
　賦也祈父司馬也職掌封圻之兵甲故以為號酒誥¶
　曰圻父薄違是也(薄違者廹逐違命之人也輯録孔/䟽古者祈圻畿同字得通用父與)¶
　(甫通說文男子之羙/稱也亦謂尊之也)予六軍之士也(輯録夏官司馬/注王冇六軍六)¶
　(卿主之平居則為卿大夫有事/則為將軍也詳見瞻彼洛矣)或曰司右虎賁(音/奔)之¶
<pb:KR1c0030_WYG_013-1b>¶
　屬也(輯録夏官司右上士二人下士四人胥八人徒/八十人凡國勇力之士能用五兵者属焉虎賁)¶
　(氏下大夫二人中士十有二人胥八十人虎士八百/人掌先後王而趨以卒伍軍旅㑹同亦如之舍則守)¶
　(王閑王在國則守王宫/國有大故則守王門)爪牙鳥獸所用以為威者也¶
　(輯録孔䟽曰鳥用爪獸用牙以防衛/此人自謂王之爪牙以鳥獸為喻也)恤憂也○軍士¶
　怨於乆役故呼祈父而告之曰予乃王之爪牙汝何¶
　轉我於憂恤之地使我無所止居乎(輯録鄭氏曰此/責司馬之辭謂)¶
　(見使從軍也六軍之士出自六鄉法不取於王之爪/牙之士張子曰禁衛天子之爪牙而使之逺戍所謂)¶
　(轉予於恤也古人容易出一句便不可及詩人造理/深其辭儘難學○増釋許氏曰一說則爪牙二字為)¶
<pb:KR1c0030_WYG_013-2a>¶
　(切而得/詩意)¶
○祈父予王之爪士(鉏里/反)胡轉予于恤靡所㡳(之履/反)止¶
　賦也爪士爪牙之士也㡳至也¶
○祈父亶不聦胡轉予于恤有母之尸饔¶
　賦也亶誠尸主也饔熟食也言不得奉養而使母反¶
　主勞苦之事也○東萊吕氏曰越勾踐伐呉有父母¶
　耆老而無昆弟者皆遣歸(見國語/呉語)魏公子無忌救趙¶
　亦令(平/聲)獨子無兄弟者歸養(見史記/夲傳)則古者有親老¶
<pb:KR1c0030_WYG_013-2b>¶
　而無兄弟其當免征役必有成法故責司馬之不聦¶
　其意謂此法人皆聞之汝獨不聞乎乃驅吾從戎使¶
　吾親不免薪水之勞也責司馬者不敢斥王也(輯録/通釋)¶
　(曰不斥王而責司馬此詩人之忠厚也亦若北山所/謂大夫不均之意○増釋鄱陽張氏曰斥者指斥之)¶
　(謂明白指其人其事而言之今不敢言王之過而責/司馬故云不敢斥王也大雅文王篇傳言以戒王而)¶
　(不敢斥言猶所謂/敢告僕夫云爾)¶
　　　祈父三章章四句(一章二章怨而責之三章怨/而訴之輯録觧頥曰先王之)¶
　　　　(制諸侯有故則方伯連帥以諸侯之師討之/王室有故則方伯連帥以諸侯之師救之司)¶
<pb:KR1c0030_WYG_013-3a>¶
　　　　(馬所掌封圻之兵甲不過衛王室而已此詩/前二章責司馬不當以王之爪牙而逺從征)¶
　　　　(役後一章責司馬不當以國之孤子而逺從/征役使王而自棄其爪牙則謂之不智使司)¶
　　　　(馬棄王之爪牙則謂之不忠至於使孤子無/以為養則又謂之不仁一事而三失具焉其)¶
　　　　(刺之也/宜哉)¶
　　　　序以為刺宣王之詩說者又以為宣王三十¶
　　　　九年戰于千畒(輯録索隱曰地名/在西河介休縣)王師敗績¶
　　　　于姜氏之戎(見國語周語下太子諌靈王同/輯録韋昭曰西夷别種四岳之)¶
　　　　(後/也)故軍士怨而作此詩東萊吕氏曰太子晉¶
<pb:KR1c0030_WYG_013-3b>¶
　　　　諫靈王之詞曰自我先王厲宣幽平而貪天¶
　　　　禍至于今未弭宣王中興之主也至與幽厲¶
　　　　並數(色主/反)之其詞雖過觀是詩所刺則子晉¶
　　　　之言豈無所自歟但今考之詩文未有以見¶
　　　　其必為宣王耳下篇放此¶
皎皎(古了/反)白駒食我場苖縶(陟立/反)之維之以永今朝所¶
謂伊人於焉逍遥¶
　賦也皎皎潔白也駒馬之未壯者謂賢者所乗也(輯/録)¶
<pb:KR1c0030_WYG_013-4a>¶
　(謝氏曰皎皎者潔白而可/愛敬其人亦美其駒也)場圃也縶絆(音/半)其足維繫¶
　其靷(音/引)也(輯録在/胷曰靷)永乆也伊人指賢者也逍遥遊息¶
　也(輯録吕氏與曰/徘徊少留之貎)○為此詩者以賢者之去而不可¶
　留也故託以其所乗之駒食我場苖而縶維之庶㡬¶
　(平/聲)以永今朝使其人得以於此逍遥而不去若後人¶
　留客而投其轄於井中也(輯録漢書陳遵字孟公毎/大飲輙閉門取客車轄投)¶
　(井中雖冇急/終不得去)¶
○皎皎白駒食我場藿(火郭/反)縶之維之以永今夕(叶祥/龠反)¶
<pb:KR1c0030_WYG_013-4b>¶
所謂伊人於焉嘉客(叶克/各反)¶
　賦也藿猶苖也(輯録嚴氏曰藿/豆葉用以作&KR0245;)夕猶朝也嘉客猶逍¶
　遥也(輯録謝氏曰賢者髙蹈逺引吾知其不可留矣/猶欲縶維其白駒以強留之雖一朝一夕亦滿)¶
　(吾意好徳之彛性尊賢之/良心在人自不能泯也)¶
○皎皎白駒賁(彼義反/又音奔)然來(牛云/俱反)思爾公爾侯(叶洪/孤反)逸¶
豫無期愼爾優游(叶汪/胡反)勉爾遁思(叶新/齎反)¶
　賦也賁然光采之貎也(輯録輔氏曰賁然來思/猶今言光訪寵賁之意)或以¶
　為來之疾也(輯録朱子曰王氏讀為/奔字言其來之速也)思語詞也爾指¶
<pb:KR1c0030_WYG_013-5a>¶
　乗駒之賢人也愼勿過也勉毋决也遁思猶言去意¶
　也○言此乗白駒者若其肯來則以爾為公以爾為¶
　侯而逸樂無期矣猶言横來大者王小者侯也(史記/田横)¶
　(故齊王族自立為齊王戰敗入居/海島漢髙帝遣使召之曰云云)豈可以過於優游¶
　决於遁思而終不我顧哉盖愛之切而不知好爵之¶
　不足縻(輯録縻繫也易中孚口/我有好爵吾與爾縻之)留之苦而不恤其志¶
　之不得遂也(輯録通釋曰此章上四句見其/愛之切末二句見其留之苦)¶
○皎皎白駒在彼空谷生芻(楚俱/反)一束其人如玉毋金¶
<pb:KR1c0030_WYG_013-5b>¶
玉爾音而有遐心¶
　賦也賢者必去而不可留矣於是歎其乗白駒入空¶
　谷束生芻以秣之而其人之徳羙如玉也(是詩至此/方言其徳)¶
　(夫以卷懐去亂如此非明智/勇决不能信乎其羙如玉矣)盖已邈(音莫/逺也)乎其不可¶
　親矣然猶冀其相聞而無絶也故語(去/聲)之曰毋貴重¶
　爾之音聲而有逺我之心也(輯録輔氏曰此章則賢/者既去而好賢之誠終)¶
　(無已也夫見賢而好之固人之情也至於賢者已去/而眷戀之情不已且祝其無貴重其音聲以有逺我)¶
　(之心焉夫然後見/其好賢之誠也)¶
<pb:KR1c0030_WYG_013-6a>¶
　　　白駒四章章六句(一章二章留之也三章告以/留之之意也四章雖不可留)¶
　　　　(而留之之心不可已也此與隰桑及唐風有/枤之杜同枤杜欲留之而不可致白駒欲留)¶
　　　　(之而不可留隰桑欲言之而不忍遽言之是/皆在下位者之心也使上之人有是心焉則)¶
　　　　(君子在位而三/詩可無作矣)¶
黄鳥黄鳥無集于榖無啄(陟角/反)我粟此邦之人不我肯¶
穀言旋言歸復我邦族¶
　比也榖木名榖善(輯録通釋曰此二榖字異義/然據韻則一從木一從禾)旋回¶
　復反也○民適異國不得其所故作此詩託為呼其¶
<pb:KR1c0030_WYG_013-6b>¶
　黄鳥而告之曰爾無集于榖而啄我之粟(以黄鳥之/啄粟比人)¶
　(之害/己)苟此邦之人不以善道相與則我亦不乆於此¶
　而将歸矣¶
○黄鳥黄鳥無集于桑無啄我粱此邦之人不可與明¶
(叶謨/郎反)言旋言歸復我諸兄(叶虚/王反)¶
　比也¶
○黄鳥黄鳥無集于栩(况甫/反)無啄我黍此邦之人不可¶
與處言旋言歸復我諸父(扶雨/反)¶
<pb:KR1c0030_WYG_013-7a>¶
　比也¶
　　　黄鳥三章章七句(輔氏曰不我肯榖猶冀其以/善道相與也不可與明猶冀)¶
　　　　(其知人之休戚也不可與處則不安甚矣愚/謂此詩始言邦族次言諸兄次言諸父困苦)¶
　　　　(愈甚而思/則愈親矣)¶
　　　　東萊吕氏曰宣王之末民有失所者意他國¶
　　　　之可居也及其至彼則又不若故鄉焉故思¶
　　　　而欲歸使民如此亦異於還定安集之時矣¶
　　　　今按詩文未見其為宣王之世下篇亦然¶
<pb:KR1c0030_WYG_013-7b>¶
我行其野蔽(必制/反)芾(方味/反)其樗(敕雩/反)昏姻之故言就爾¶
居爾不我畜復我邦家(叶古/胡反)¶
　賦也樗惡木也(輯録莊子云大枝臃腫而不中/繩墨小枝卷曲而不中䂓矩)壻之¶
　父婦之父相謂曰婚姻(輯録爾雅曰壻之父為姻婦/之父為婚又曰婦之父母壻)¶
　(之父母相/謂為婚姻)畜飬也○民適異國依其婚姻而不見収¶
　䘏故作此詩言我行於野中依惡木以自蔽於是思¶
　昏姻之故而就爾居而爾不我畜也則將復我之邦¶
　家矣¶
<pb:KR1c0030_WYG_013-8a>¶
○我行其野言采其蓫(敕六/反)昏姻之故言就爾宿爾不¶
我畜言歸思復¶
　賦也蓫牛蘈(音/頽)惡菜也今人謂之羊蹄菜¶
○我行其野言采其葍(音福叶/筆力反)不思舊姻求爾新特成¶
(論語/作誠)不以富亦秖(音/支)以異(叶纔/織反)¶
　賦也葍䔰(浮去/聲)惡菜也特匹也○言爾之不思舊姻¶
　而求新匹也雖實不以彼之富而厭我之貧亦秪以¶
　其新而異於故耳此詩人責人忠厚之意(依惡木采/惡菜困窮)¶
<pb:KR1c0030_WYG_013-8b>¶
　(如此而婚姻不見收恤薄已甚矣/雖不怨焉而不免有棄絶之意也)¶
　　　我行其野三章章六句(一章二章自决以義而/其意確三章責人以恕)¶
　　　　(而其/意㣲)¶
　　　　王氏曰先王躬行仁義以道(去/聲)民厚矣猶以¶
　　　　為未也又建官置師以孝友睦姻任䘏六行¶
　　　　(去聲/下同)教民為(去聲/下同)其有父母也故教以孝為¶
　　　　其有兄弟也故教以友為其有同姓也故教¶
　　　　以睦為其有異姓也故教以姻為隣里鄉黨¶
<pb:KR1c0030_WYG_013-9a>¶
　　　　相保相愛也故教以任(宅舍有故柏受寄託/出周禮地官大司徒)¶
　　　　(輯録鄭氏注/曰保猶任也)相賙相救也故教以恤(輯録大/司徒之)¶
　　　　(職令五家為比使之相保五比為閭使之相/受四閭為族使之相葬五族為黨使之相救)¶
　　　　(五黨為州使之相賙/五州為鄉使之相賔)以為(如/字)徒教之或不率¶
　　　　也故使官師以時書其徳行而勸之(輯録族/師書其)¶
　　　　(孝弟睦姻者閭/胥書其任恤者)以為徒勸之或不率也於是¶
　　　　乎有不孝不睦不婣不弟(去/聲)不任不䘏之刑¶
　　　　焉(輯録不弟即不友也不言不友而言不弟/言兄不友其弟則教之弟不恭厥兄則刑)¶
<pb:KR1c0030_WYG_013-9b>¶
　　　　(之使少者不敢陵長也賈氏曰上言友在睦/婣之上專施於兄弟此變言弟退在睦婣之)¶
　　　　(下兼施/於師長)方是時也安有如此詩所刺之民乎¶
　　　　(此詩正為/不婣而作)¶
秩秩斯干(叶居/焉反)幽幽南山(叶所/旃反)如竹苞(叶補/苟反)矣如松茂¶
(叶莫/口反)矣兄及弟矣式相好(呼報反叶/許厚反)矣無相猶(叶余/乆反)矣¶
　賦也秩秩有序也斯此也干水涯也南山終南之山¶
　也苞叢生而固也猶謀也(相謀相圗也相圗則異心/矣人君繼世而立多與兄)¶
　(弟相疑忌故/首以為祝)○此築室旣成而燕飲以落之(輯録雜/記庚蔚)¶
<pb:KR1c0030_WYG_013-10a>¶
　(云落謂與賔客燕㑹以酒/食澆落之即歡樂之義也)因歌其事言此室臨水而¶
　面山其下之固如竹之苞其上之宻如松之茂(此見/宫室)¶
　(之羙而宜其地輯録嚴氏曰宣王作室之地在秩秩/然整齊之干岸面對悠悠然深逺之南山言地勢之)¶
　(壯也其盤基之厚如竹之叢生其結/架之宻如松之茂盛言宫室之羙也)又言居是室者¶
　兄弟相好而無相謀則頌禱之辭猶所謂聚國族於¶
　斯者也(出記檀弓輯録陳氏曰聚國族燕集國賔聚/㑹宗族也頌者羙其事而祝其福禱者祈以)¶
　(免禍也輔氏曰言兄弟相好者恐與蓼蕭三章同意/天子諸侯繼立多與兄弟相疑忌所以祝其相好而)¶
　(無相謀也歐陽氏曰古人成室而落之必有稱頌祝/禱之言如晋獻文子成室張老曰羙哉輪焉羙哉奂)¶
<pb:KR1c0030_WYG_013-10b>¶
　(焉歌於斯哭於斯聚國族於斯/君子謂之善頌善禱者是矣)張子曰猶似也人情¶
　大抵施之不報則輟故恩不能終兄弟之間各盡已¶
　之所宜施者無學其不相報而廢恩也(輯録兄弟友/愛盡其在我)¶
　(不可視報以為施兄友而弟不恭不可學弟而/廢其友弟恭而兄不友不可學兄而廢其恭)君臣¶
　父子朋友之間亦莫不用此道盡已而已愚按此於¶
　文義或未必然然意則善矣(張子借其言以教人朱/子引之非以此釋經也)¶
　(特廣說詩/之法耳)或曰猶當作尤(尤怨也/咎也)¶
○似續妣(必履/反)祖築室百堵西南其户(胡五/反)爰居爰處¶
<pb:KR1c0030_WYG_013-11a>¶
爰笑爰語¶
　賦也似嗣也妣先於祖者恊下韻爾或曰(曽/氏)謂姜嫄¶
　后稷也(似續妣祖言其繼世而為天/子之宫猶曰繼其先業也)西南其户天子¶
　之宫其室非一在東者西其户在北者南其户猶言¶
　南東其畝也(此見其宫/室之廣大)爰於也(居處笑語無不於斯/言其家人之羣處而)¶
　(和輯/也)¶
○約之閣閣椓(陟角/反)之槖槖(音/託)風雨攸除(直慮/反)鳥䑕攸¶
去君子攸芋(香于反叶/王遇反)¶
<pb:KR1c0030_WYG_013-11b>¶
　賦也約束板也閣閣上下相乗也(輯録嚴氏曰即所/謂束板以載也)¶
　椓築也槖槖杵聲也除亦去也無風雨鳥䑕之害言¶
　其上下四旁皆牢密也(此𤼵首章竹苞松茂之/喻見其宫室之堅緻)芋尊¶
　大也君子之所居以為尊且大也(輯録濮氏曰此以/下由外而内由垣)¶
　(墻而堂寢次/第當然也)¶
○如跂(音/企)斯翼如矢斯&KR0068;如鳥斯革(叶訖/立反)如翬(音/輝)斯飛¶
君子攸躋(子西/反)¶
　賦也跂竦立也(輯録孔氏曰如跂/如人跂足直立)翼敬也&KR0068;急也矢¶
<pb:KR1c0030_WYG_013-12a>¶
　行緩則枉急則直也革變翬雉躋升也○言其大勢¶
　嚴正如人之竦立而其恭翼翼也其亷隅整&KR0346;如矢¶
　之急而直也其棟宇峻起如鳥之警而革也其簷阿¶
　華采而軒翔如翬之飛而矯其翼也盖其堂之羙如¶
　此(輯録言望其外/而雄壯軒翥也)而君子之所升以聽事也(輯録李/氏曰宣)¶
　(王之營宫室可謂得禮不失之侈亦不失之陋如所/謂斯翼斯&KR0068;斯革斯飛等句不失之陋將以除風雨)¶
　(去鳥䑕則不失之侈矣易曰上古穴居而野處後世/聖人易之以宫室以待風雨然則聖人作宫室之意)¶
　(惟欲待風/雨而已)¶
<pb:KR1c0030_WYG_013-12b>¶
○殖殖(市力/反)其庭有覺其楹噲噲(音/快)其正(叶音/征)噦噦(呼/㑹)¶
(反/)其𡨕君子攸寜¶
　賦也殖殖平正也庭宫寢之前庭也覺髙大而直也¶
　(卑小迂回則暗故/以髙大而直訓覺)楹柱也噲噲猶快快也(明快/之義)正向¶
　明之處也噦噦深廣之貎𡨕奥窔(音/要)之間也(室東南/隅為窔)¶
　(西南隅為奥奥窔之間深宻之/地也董氏曰正陽室𡨕隂室)言其室之羙如此(輯/録)¶
　(謂觀其内而/髙明深廣也)而君子之所休息以安身也(以上三章/皆言其身)¶
　(之所處者如此然三章縂言其宫室之成爾四章則/自外而觀其堂之勢五章則自内而觀其室之制也)¶
<pb:KR1c0030_WYG_013-13a>¶
　(升於堂安於室則尊大之氣/象可見而安寕之意可知矣)¶
○下莞(音/官)上簟(叶徒檢徒/錦二反)乃安斯寢(叶子檢子/錦二反)乃寢乃¶
興乃占我夢(叶彌/登反)吉夢維何維熊維羆(彼宜反叶/彼何反)維虺¶
維蛇(市奢反叶于/其士何二反)¶
　賦也莞蒲席也竹葦曰簟羆似熊而長頭髙脚猛憨¶
　(火含反/厲也)多力能㧞樹(輯録本草曰熊類犬豕而/性輕健好攀縁上高木)虺蛇¶
　屬細頸大頭色如文綬大者長七八尺○祝其君安¶
　其室居夢兆而有祥亦頌禱之詞也(此承上章君/子攸寕而言)下¶
<pb:KR1c0030_WYG_013-13b>¶
　章放此¶
○大(音/泰)人占之維熊維羆男子之祥維虺維蛇女子之¶
祥¶
　賦也大人大卜之屬占夢之官也(輯録通釋曰周禮/大卜為卜筮官之)¶
　(長凡卜師卜人龜人華氏占人簭人/占夣皆其官属也華音水簭音室)熊羆陽物在山¶
　彊力壯毅男子之祥也虺蛇隂物穴處柔弱隱伏女¶
　子之祥也(輯録金氏曰欲其生男女固祝願之詞/而熊羆虺蛇之事又其設詞形容也)¶
　或曰夢之有占何也曰人之精神與天地隂陽流通¶
<pb:KR1c0030_WYG_013-14a>¶
　故晝之所為夜之所夢其善惡吉凶各以類至(所為/有邪)¶
　(正故所夢有善惡此/吉凶之所由分也)是以先王建官設属(周禮春官/占夢中士)¶
　(二人史二/人徒四人)使之觀天地之㑹(鄭氏曰天地之㑹建厭/所處之日辰賈氏釋云)¶
　(建謂斗柄所建厭謂前日一次建謂陽建故左旋於/天厭謂隂建故右旋於天然建厭所在嵗嵗不同假)¶
　(令正月陽建於寅隂建在戌日據幹辰據支愚按戌/者正月之日前一次也盖季冬日窮於次則在𤣥枵)¶
　(而為子明年正月在亥右旋逆數則戌為日前一次/矣故建則自寅而卯而辰厭則自戌而酉而申其逆)¶
　(順周旋次第一定不易然今歴家以甲巳之嵗建丙/寅乙庚之嵗建戊寅則建厭所處之日辰干支嵗嵗)¶
　(各不同也竊意賈說如/此故附之厭一渉反)辨隂陽之氣(鄭氏曰隂陽之/氣謂休王前後)¶
<pb:KR1c0030_WYG_013-14b>¶
　(賈氏釋云凡五行值時者王生王者休王所生者相/王所勝者死相所勝者囚如春則木王水休火相王)¶
　(死金囚也賈説如此而不釋前後二字竊意休前為/囚王後為相休王前後豈兼休囚王相而言與  已)¶
　(上夢時之月日觀建厭所在/辨隂陽之氣以推吉凶也)以日月星辰占六夢之¶
　吉凶(鄭氏曰日月星辰謂日月之行及合辰所在也/愚按賈氏釋文於此甚詳今以其説考之此盖)¶
　(又推後来事應之日月也某年月日冇何夢則逆知/某年月日有何應盖彼時日月五星所行於十二辰)¶
　(次在某處其日支干與夢之日支干若何相配合事/至此當騐也然其占夢之法則賈説亡之矣○六夢)¶
　(一曰正夢無感而自夢也二曰噩夢三曰思夢因驚/愕思念而夢也四曰寤夢因覺時道之而夢也五曰)¶
　(喜夢六曰懼夢則又因喜懼而成夢也○增釋呉師/道曰周禮占夢列子同林希逸謂噩與懼不同噩者)¶
<pb:KR1c0030_WYG_013-15a>¶
　(夢中驚噩則夢者也懼者冇/所憂懼而夢也周禮注無别)獻吉夢贈惡夢(獻者獻/羣臣之)¶
　(吉夢而歸羙於王贈者祭於四方而遣之以明/逆新善而去故惡也○已上皆周禮占夢文)其於¶
　天人相與之際察之詳而敬之至矣(夢惡則恐懼脩/省以祈悔祸於)¶
　(天夢吉則増益為善以祈永命於天/詳以察之莫不致其敬之之心也)故曰王前巫而¶
　後史卜筮瞽侑皆在左右(巫主弔臨史書言動瞽辨/聲樂侑賛威儀卜筮决疑)¶
　(斷事皆所以/慎居處也)王中(句/)心無為也以守至正(守君道之/至正則所)¶
　(為皆善而夢皆吉夢矣自前巫後史以下語出禮運/輯録真氏曰巫掌祀以鬼神之事告王史掌書以三)¶
　(皇五帝之事告王當卜筮者以吉凶諫王暮朦之叟/以歌詩諫王一人之身而左右前後挾而維之以引)¶
<pb:KR1c0030_WYG_013-15b>¶
　(以翼有孝有徳雖欲斯須自放得乎/故王中心他無所為惟守至正而已)¶
○乃生男子載寢之牀載衣(於既/反)之裳載弄之璋其泣¶
喤喤(華彭反叶/胡光反)朱芾(音/弗)斯皇室家君王¶
　賦也半圭曰璋(輯録見春官典/瑞及冬官王人)喤大聲也芾天子純¶
　朱諸侯黄朱(輯録純朱黄朱明其色有深淺也吕東/萊曰白虎通云茂者蔽也行以蔽前天)¶
　(子朱芾諸侯赤芾以韋為/之上廣一尺下廣三尺)皇猶喤喤也君諸侯也○¶
　寢之於牀尊之也衣之以裳服之盛也(増釋許氏曰/初生之子未)¶
　(能勝衣襁褓而已今不獨衣之衣又必衣之裳/者服之備也所以期其成人也故曰服之盛也)弄之¶
<pb:KR1c0030_WYG_013-16a>¶
　以璋尚其徳也言男子之生於是室者皆將服朱芾¶
　煌煌然有室有家為君為王矣¶
○乃生女子載寢之地載衣之裼(他訃/反)載弄之瓦(叶魚/位反)¶
無非無儀(叶音/義)唯酒食是議無父母詒(以/反)　罹(叶音/麗)¶
　賦也裼褓(音/保)也瓦紡塼也(輯録黄氏曰今所見紡無/用塼者而瓦亦與塼為二)¶
　(物恐風俗古今不同爾甞見湖州風俗婦人皆以麻/線為業人各一瓦覆膝而索麻線於其上嵗乆瓦率)¶
　(成坎古亦豈有此事/而詩人因指之歟)儀善罹憂也○寢之於地卑之¶
　也衣之以褓即其用而無加也(褓縛兒被也小兒初/生所當必用者男子)¶
<pb:KR1c0030_WYG_013-16b>¶
　(則加裳以飾之女子則不復/加飾但即其所常用而已)弄之以瓦習其所有事¶
　也(女子以紡/績為事)有非非婦人也有善非婦人也盖女子¶
　以順為正無非足矣有善則亦非其吉祥可願之事¶
　也(觀哲婦傾/城可見)唯酒食是議而無遺(去/聲)父母之憂則可¶
　矣易曰無攸遂在中饋貞吉(輯録家人六二傳曰以/隂柔之才而居柔不能)¶
　(治於家者也故無攸遂無所為而可也若為婦人之/道則其正也婦人居中而主饋者也故曰中饋本義)¶
　(曰六二柔順中正女之正位/乎内者也故其象占如此)而孟子之母亦曰婦人¶
　之禮精五飯(五飯未詳據月令以為天子春食麥夏/食菽稷秋食麻冬食黍又引周禮疾醫)¶
<pb:KR1c0030_WYG_013-17a>¶
　(掌飬民疾而曰以五穀注謂依月令五方之榖通于/上下以此五榖為飯愚謂月令五飯乃天子所食恐)¶
　(非孟母所言之本意周禮五飯又未必如月令之說/而攷之於禮飯之品冇六黍稷稻粱白黍黄粱注云)¶
　(此諸侯之飯也天子又益苽與麥以此/觀之則五飯云者止謂五榖之飯可也)冪(音/宻)酒漿養¶
　(去/聲)舅姑縫衣裳而已矣故有閨門之脩而無境外之¶
　志(出列/女傳)此之謂也¶
　　　斯干九章四章章七句五章章五句(一章願其/宜兄弟二)¶
　　　　(章願其宜室家三章至五章願其處身尊顯/而安寕六章至九章願其生男與女而皆賢)¶
　　　　(且淑也○輯録黄氏曰先言其基址壯厚而/不㧞兄弟之安居而不爭次則言其室家之)¶
<pb:KR1c0030_WYG_013-17b>¶
　　　　(制度居處之歡恱又次言垣墻之固棟宇之/麗堂室之羙末數章則願其男女之衆多子)¶
　　　　(孫之蕃衍而禱頌之意盡矣輔氏曰禱頌之/詞始於兄弟之和睦而終於兒女之賢善家)¶
　　　　(道之成無踰此者也觧頥曰首及夫兄弟者/人之居室兄弟之好未易完也兄弟之相好)¶
　　　　(而無相猶則非篤天倫之親者不能也果能/篤於兄弟之好則宜爾室家樂爾妻孥和氣)¶
　　　　(之益充大福之益集而子孫之繁衍基業之/昌盛有不可勝言者矣此所以為善頌善禱)¶
　　　　(歟/)¶
　　　　舊說厲王既流于彘宫室圮(部鄙反/毁也)壊(輯録/通釋)¶
　　　　(曰厲王出居于彘凡十四年而後/宣王立故疑其國都宫室之壊也)故宣王即¶
<pb:KR1c0030_WYG_013-18a>¶
　　　　位更(平/聲)作宫室既成而落之今亦未有以見¶
　　　　其必為是時之詩也或曰儀禮下管新宫(下/管)¶
　　　　(與升歌對盖堂下之樂也出燕禮與大射儀/輯録注云笙奏也又云吹蕩以播新宫之樂)¶
　　　　春秋傳宋元公賦新宫(昭公二/十五年)恐即此詩然¶
　　　　亦未有明證(輯録輔氏曰若以儀禮之下管/新宫當之則此詩非宣王之詩)¶
　　　　(矣/)¶
誰謂爾無羊三百維羣誰謂爾無牛九十其犉(而純/反)爾¶
羊來思其角濈濈(莊立/反)爾牛來思其耳濕濕(始立/反)¶
<pb:KR1c0030_WYG_013-18b>¶
　賦也黄牛黒唇曰犉羊以三百為羣其羣不可數也¶
　牛之犉者九十非犉者尚多也(輯録董氏曰三百維/羣以羣訃也九十其)¶
　(犉以犉計也黒唇為犉則黒皆為牰黒耳為/犚亦各以其數也皆音砌牰音袖犚音尉)聚其角¶
　而息濈濈然呞(音癡食已復/出嚼之也)而動其耳濕濕然王氏¶
　曰濈濈和也羊以善觸為患(善多/也)故言其和謂聚而¶
　不相觸也濕濕潤澤也牛病則耳燥安則潤澤也(輯/録)¶
　(陸氏曰古之視牛者以耳祭/義所謂大夫袒而毛牛尚耳)○此詩言牧事有成而¶
　牛羊衆多也(孔氏曰周禮牧人掌牧六牲牛馬羊豕/犬雞也大豕雞比牛羊為卑馬則祭之)¶
<pb:KR1c0030_WYG_013-19a>¶
　(用者少故特舉牛羊愚謂雞豚狗彘之畜非牛羊匹/也問國君之富數馬以對則馬又非牛羊可匹也特)¶
　(舉二者/以此與)¶
○或降于阿或飲于池(叶唐/何反)或寢或訛爾牧來思何(河/可)¶
(反/)蓑(素多/反)何笠(音/立)或負其餱(音/侯)三十維物(叶徵/律反)爾牲則¶
具(叶居/律反)¶
　賦也訛動何揭(音竭/擔也)也蓑笠所以備雨三十維物齊¶
　其色而别之凡為色三十也○言牛羊無驚畏(輯録/鄭氏)¶
　(曰降阿飲池或寢或訛/者羙其無所驚畏也)而牧人持雨具齎飲食從其¶
<pb:KR1c0030_WYG_013-19b>¶
　所適以順其性(輯録此申言/章首三句)是以生養蕃息至於其¶
　色無所不備而於用無所不有也(如祭四方之神而/各用其方色之牲)¶
　(則五色各有所用色/備如此随用而足)¶
○爾牧來思以薪以蒸(之承/反)以雌以雄(叶于/陵反)爾羊來思¶
矜矜兢兢不騫不崩麾之以肱畢來既升¶
　賦也麤曰薪細曰蒸雌雄禽獸也矜矜兢兢堅強也¶
　(堅強猶曰壯盛輯/録釋文兢其氷反)騫虧也崩羣疾也(少損曰騫全壊/曰崩不騫不崩)¶
　(猶言無損壊也羊有/疾輙相汙故曰羣疾)肱臂也旣盡也升入牢也(輯録/牢防)¶
<pb:KR1c0030_WYG_013-20a>¶
　(獸閩/也)○言牧人有餘力則出取薪蒸摶禽獸其羊亦¶
　馴擾從人不假箠楚(輯録擾音饒馴擾皆/順也箠主水反䇿也)但以手麾¶
　之使來則畢來使升則既升也(輔氏曰羊躁而難制/牛順而易馴羊馴如)¶
　(此牛可知矣輯録觧頥曰末二句見人識物情物觧/人意而無事乎奔走追逐之勞也○増釋許氏曰首)¶
　(章言牛羊此章獨言羊者盖牛服耒乗車動知人意/是牛易於馴者羊負狠好闘難於馴擾今但麾之以)¶
　(肱則畢來既升其馴可知矣故首章亦言其濈濈而/和於牛則惟曰濕濕也羊且能馴則牛之馴不言自)¶
　(見矣或曰二章乃獨言/牛爾此章唯言羊也)¶
○牧人乃夢衆維魚矣旐(音/兆)維旟(音/餘)矣大人占之衆維¶
<pb:KR1c0030_WYG_013-20b>¶
魚矣實維豐年(叶尼/因反)旐維旟矣室家溱溱(側巾/反)¶
　賦也占夢之説未詳溱溱衆也或曰衆謂人也旐郊¶
　野所建綂人少旟州里所建統人多(輯録春官司常/州里建旟縣鄙)¶
　(建旐夏官大司/馬郊野載旐)盖人不如魚之多旐所統不如旟所¶
　統之衆故夢人乃是魚則為豐年旐乃是旟則為人¶
　衆(牧人之性渾厚質朴日用飲食而已故雖卑賤而/其夢可占衆維魚旐維旟皆以少變多之象也夢)¶
　(中變化之祥如此則天下富庶之兆可推盖因牧事/冇成而設為頌禱之詞也牛羊衆多已為可喜民人)¶
　(富庶又大可願而至可喜故廣其意以祝之然豐年/之占若難曉豈以人殖五榖而又用五榖人多如魚)¶
<pb:KR1c0030_WYG_013-21a>¶
　(則五榖之蕃盛可見邪○増釋許氏曰此章傳謂占/夢之説未詳豈古者卜筮之家冇是說與詩記此牧)¶
　(成而考之之詩故設以吉祥之事終焉則亦豐年民/乃閒樂故以田以魚夢魚斯豐年之祥也旐者旟者)¶
　(田官所建旐統人少旟統人多今/建旐之處乃建旟則民庶衆矣)¶
　　　無羊四章章八句(首言畜産遂其生次言祭祀/足於用繼言其彊盛馴擾之)¶
　　　　(可喜終則因/致稱願之詞)¶
節(音截/下同)彼南山維石巖巖赫赫師尹民具爾瞻(叶側/䘖反)憂¶
心如惔(徒藍/反)不敢戲談國既卒(子律/反)斬(叶側/亍反)何用不監¶
(古/反)¶
<pb:KR1c0030_WYG_013-21b>¶
　興也節髙峻貎巖巖積石貎赫赫顯盛貎師尹大(音/泰)¶
　師尹氏也大師三公尹氏盖吉甫之後春秋書尹氏¶
　卒公羊子以為譏世卿者即此也(隠公三年世卿者/父死子繼也輯録)¶
　(李氏曰春秋後又書尹氏立王子/朝則尹氏之為世卿其来甚乆)具俱瞻視惔燔卒¶
　終斬絶監視也○此詩家父(音/甫)所作刺王用尹氏以¶
　致亂言節彼南山則維石巖巖矣赫赫師尹則民具¶
　爾瞻矣(輔氏曰此以南山之/高峻興師尹之尊崇)而其所為不善使人憂¶
　心如火燔灼又畏其威而不敢言也然則國既終斬¶
<pb:KR1c0030_WYG_013-22a>¶
　絶矣汝何用而不察哉(何用不監一語所以起下章/之不平也輯録何用不察察)¶
　(則有以知其不平矣輔氏曰憂心如惔憂之甚也不/敢戯談畏其威也戯談猶且不敢而况敢正言其失)¶
　(直指其非乎然國既終將斬絶矣汝何用而不察哉/盖事已至此而在家父則又有不得而不言者也)¶
○節彼南山有實其猗(於宜反叶/於何反)赫赫師尹不平謂何¶
天方薦(徂殿/反)瘥(才何/反)䘮(息浪/反)亂𢎞多民言無嘉(叶居/何反)憯¶
(七感/反)莫懲嗟(叶遭/哥反)¶
　興也有實其猗未詳其義傳曰實滿猗長也箋云猗¶
　倚也言草木滿其旁倚之畎谷也或以為草木之實¶
<pb:KR1c0030_WYG_013-22b>¶
　猗猗然皆不甚通(此句難通則起興之意亦難曉不/輯録輔氏曰先生以為諸說皆)¶
　(甚通者盖與不平之意不相似耳然鄭氏之意大鑿/而或者之說似可通故蘇氏亦云草木山之實也山)¶
　(之生物平均如一凡草木之生於上者無不猗猗其/長也如此則與不平之意相近矣今存以備一說)¶
　薦荐通重(直用/反)也瘥病𢎞大(䘮亂𢎞多疊上/文薦瘥而言也)&KR0579;曽懲¶
　創也○節然南山則有實其猗矣赫赫師尹而不平¶
　其心則謂之何哉(不平謂何乃一篇之大要/以下數章皆自此推之)蘇氏曰¶
　為政者不平其心則下之榮瘁勞佚有大相絶者矣¶
　是以神怒而重之以䘮(去/聲)亂(神怒即/天怒也)人怨而謗讟(徒/谷)¶
<pb:KR1c0030_WYG_013-23a>¶
　(反/)其上然尹氏曽不懲創咨嗟求所以自改也(輯録/輔氏)¶
　(曰是則所謂安危利菑而樂/其所以亡者其亦不仁甚矣)¶
○尹氏大(音/泰)師維周之氐(丁禮反叶/都黎反)秉國之均四方是¶
維天子是毗(婢伊/反)俾民不迷不弔昊天不宜空我師(叶/霜)¶
(夷/反)¶
　賦也氐本均平維持毗輔弔愍空窮師衆也(輯録吕/東萊曰)¶
　(空我師如空其國空其地之類/盖曰人之類將滅矣甚言之也)○言尹氏大師維周¶
　之氐(輯録王氏曰京師以大族為氐朝廷以尊官為/氐氐者安危存亡所出也尹氏大族也大師尊)¶
<pb:KR1c0030_WYG_013-23b>¶
　(官/也)而秉國之均(政主乎平/故曰均)則是宜有以維持四方毗¶
　輔天子而使民不迷(曉然知所勸懲/而無疑惑也)乃其職也今乃¶
　不平其心而既不見愍弔於昊天矣(不曰國政而曰/國均則非平其)¶
　(心者不能秉平其心則天佑之矣尹/氏之心不平所以不為天所恤也)則不宜乆在其¶
　位使天降禍亂而我衆并及空窮也(不平之禍及於/國者必如此)¶
○弗躬弗親庶民弗信(叶斯/人反)弗問弗仕(鉏里反/下同)勿罔君¶
子(叶奬/里反)式夷式已無小人殆(叶養/里反)瑣瑣(素火/反)姻亞則無¶
膴(音/武)仕¶
<pb:KR1c0030_WYG_013-24a>¶
　賦也仕事罔欺也君子指王也夷平已止(輯録王氏/曰已廢退)¶
　(也孟子所謂士師不能治/士則已之與此已同義)殆危也瑣瑣小貎壻之父¶
　曰姻兩壻相謂曰亞(輯録孔䟽言毎一人娶/姊一人娶妹相亞次也)膴厚也¶
　(輯録箋云無/厚任用之)○言王委政於尹氏尹氏又委政於姻¶
　婭之小人而以其未甞問未甞事者欺其君也(凡事/必咨)¶
　(訪而後明必更練而後熱苟未能/然而欲妄試之則是欺其君耳)故戒之曰汝之弗¶
　躬弗親庶民已不信矣其所弗問弗事則豈可以罔¶
　君子哉(民已不可欺况/可欺其君乎)當平其心視所任之人有不¶
<pb:KR1c0030_WYG_013-24b>¶
　當者則已之無以小人之故而至於危殆其國也瑣¶
　瑣姻婭而必皆膴仕則小人進矣(任用小人皆不平/之心為之而所當)¶
　(改者也故以式夷式已告之輯録輔氏曰小人而濫/居要職躐處髙位其智識既不能以照察幾㣲其才)¶
　(力又不能以綜理事務則其勢必至於分委姻婭之/人以任政而小人因得以並進矣鑿空妄說誕慢相)¶
　(欺必至於以其未甞問未甞仕者欺其君而政荒事/廢召禍致災無所不至當是之時是宜反躬自責而)¶
　(私欲昏蔽迷惑不反不至於危殆其國家則不已者/此小人之常態也若能平其心視所任之人冇不當)¶
　(者則已之瑣瑣姻婭悉皆屏去而無使汙縉/紳而盗名器焉則何至於危殆其國家也哉)¶
○昊天不傭(敕龍/反)降此鞠(九六/反)訩(音/凶)昊天不惠降此大¶
<pb:KR1c0030_WYG_013-25a>¶
戾君子如届(音戒叶/居例反)俾民心闋(古穴反叶/苦桂反)君子如夷惡¶
(烏路/反)怒是違¶
　賦也傭均鞠窮訩亂戾乖届至(惡字對傭字届字對/夷字訓義雖不同皆)¶
　(主均平/之意也)闋息違逺也○言昊天不均而降此窮極之¶
　亂昊天不順而降此乖戾之變(鞠凶大戾即二章天/怒人怨之事也不平)¶
　(之禍至/於如此)然所以靖之者亦在夫(音/扶)人而已君子無所¶
　苟而用其至則必躬必親而民之亂心息矣君子無¶
　所偏而平其心則式夷式已而民之惡怒逺矣(民無/怨丄)¶
<pb:KR1c0030_WYG_013-25b>¶
　(之心若其逺去爾平/其心則其效如此)傷王與尹氏之不能也夫為政¶
　不平以召禍亂者人也而詩人以為天實為之者盖¶
　無所歸咎而歸之天也(増釋許氏曰詩謂鞠凶大戻/匪降自天皆尹氏為之也民)¶
　(罹其害無可奈何而歸之於天也在民視之則難在/王視之則易進賢而退奸為國之至理而二者之情)¶
　(狀惟平其心者見之王如幡然用其賢則尹氏必不/居位而民之怨息矣王如坦然平其心則尹氏自不)¶
　(能逃其罪而民惡/怒逺矣夫何難哉)抑有以見君臣隱諱之義焉有以¶
　見天人合一之理焉後皆放此(輯録輔氏曰初言天/而後止言人者天人)¶
　(一理人心說則天意觧矣先生𤼵明有以見君臣隱/諱之義有以見天人合一之理之說先儒所不及施)¶
<pb:KR1c0030_WYG_013-26a>¶
　(之變雅刺詩/皆可通也)¶
○不弔昊天(叶鐵/因反)亂靡有定(叶唐/丁反)式月斯生(叶桑/經反)俾民¶
不寜憂心如酲誰秉國成不自為政(叶諸/盈反)卒勞百姓(叶/桑)¶
(經/反)¶
　賦也酒病曰酲成平卒終也○蘇氏曰天不之恤故¶
　亂未有所止而禍患與嵗月増長(上/聲)君子憂之曰誰¶
　秉國成者乃不自為政而以付之姻婭之小人其卒¶
　使民為(去/聲)之受其勞獘以至此也(不曰國政而曰國/成亦非平其心者)¶
<pb:KR1c0030_WYG_013-26b>¶
　(不能秉也此與三章/相似亦與四章相應)¶
○駕彼四牡四牡項領我瞻四方蹙蹙(子六/反)靡所騁(戚/領)¶
(反/)¶
　賦也項大也(輯録馬頸大則/其肥壯可知)蹙蹙縮小之貎○言駕¶
　四牡而四牡項領可以騁矣(欲去/亂也)而視四方則皆昏¶
　亂蹙蹙然無可往之所亦將何所騁哉(輯録嚴氏曰/家父駕此四)¶
　(牡可以騁矣然視四方蹙蹙然縮小無可馳騁之/地是以留而不去盖世亂則若見天地之狹矣)東¶
　萊吕氏曰本根病則枝葉皆瘁是以無可往之地也¶
<pb:KR1c0030_WYG_013-27a>¶
　(天下之亂如此皆/秉國成者之罪也)¶
○方茂爾惡相(息亮/反)爾矛矣旣夷旣懌如相醻(市由/反)矣¶
　賦也茂盛相視懌恱也○言方盛其惡以相加則視¶
　其矛㦸如欲戰鬭及既夷平恱懌則相與歡然如賔¶
　主而相醻酢不以為怪也盖小人之性無常而習於¶
　鬭亂其喜怒之不可期如此是以君子無所適而可¶
　也(蹙蹙靡所騁者此故也導民以/惡倡民以亂非尹氏而何哉)¶
○昊天不平我王不寜不懲其心覆(芳服/反)怨其正(叶諸/盈反)¶
<pb:KR1c0030_WYG_013-27b>¶
　賦也尹氏之不平若天使之故曰昊天不平若是則¶
　我王亦不得寜矣然尹氏猶不自懲創其心乃反怨¶
　人之正已者則其為惡何時而已哉(小人不責己而/責人如此輯録)¶
　(吕東萊曰篇將終矣復嘆曰昊天其使尹氏不平乎/我王其不得安寜乎今尹氏不懲創其惡覆怨正人)¶
　(之攻/己者)¶
○家父(音/甫)作誦(叶侯/容反)以究王訩式訛爾心以畜(許六/反)萬¶
邦(叶卜/工反)¶
　賦也家氏父字周大夫也究窮訛化畜養也○家父¶
<pb:KR1c0030_WYG_013-28a>¶
　自言作為此誦(輯録誦/歌誦也)以窮究王政昏亂之所由冀¶
　其改心易慮以畜養萬邦也(因其心之不懲也故告/以訛爾心訛爾心則不)¶
　(平者可/平矣)陳氏曰尹氏厲威使人不得戲談而家父作¶
　詩乃復自表其出於已以身當尹氏之怒而不辭者¶
　盖家父周之世臣義與國俱存亡故也東萊吕氏曰¶
　篇終矣故窮其亂本而歸之王心焉致亂者雖尹氏¶
　而用尹氏者則王心之蔽也(輯錄輔氏曰東萊謂篇/終矣故窮其亂本而歸)¶
　(之王心焉此說當矣故直至此章方說箇王字盖言/至此則王亦不得不任其責前章雖甞譏尹氏之用)¶
<pb:KR1c0030_WYG_013-28b>¶
　(小人而不及王然王之所以/用尹氏者亦不能逃其責矣)李氏曰孟子曰人不足¶
　與適(音/謫)也政不足與間(去/聲)也惟大人為能格君心之¶
　非盖用人之失政事之過雖皆君之非然不必先論¶
　也惟格君心之非則政事無不善矣用人皆得其當¶
　矣¶
　　　節南山十章六章章八句四章章四句(此詩十/章以不)¶
　　　　(平謂何為主一章居髙肆惡而國家禍患不/知省二章謀邪作辟而天人禍謫不知懲三)¶
　　　　(章昧於所事致上天絶已而不知退四章怠/於所事以私黨宰國而不知已五章天雖云)¶
<pb:KR1c0030_WYG_013-29a>¶
　　　　(變而尚可消其變六章天益生亂而不肯止/其亂七章則君子避亂無所八章則小人習)¶
　　　　(亂成俗九章言天禍我王尹氏則怙惡而嫉/善十章又歸本於王欲其改惡而為善也○)¶
　　　　(増釋許氏曰此詩刺王用尹氏前九章惟極/言尹氏之罪而卒章以一言歸之王心則輕)¶
　　　　(重本末自見此家父之善於辭也其所以刺/尹氏者大要有二事為政不平而委任小人)¶
　　　　(也一章言尹氏之失民望而致愁蹙二章言/為政不平而不顧天怒民怨三章言大師為)¶
　　　　(國根本為政當均平而其任之重如此四章/言任用小人連引私黨五章言君子可消天)¶
　　　　(變六章承上言尹氏不但不能弭天變抑且/生禍亂下四句則應前第四章而又起下章)¶
　　　　(欲遁逃之意七章言欲遁無所往八章言小/人情狀九章言尹氏自用拒諫十章歸之於)¶
<pb:KR1c0030_WYG_013-29b>¶
　　　　(王/也)¶
　　　　序以此為幽王之詩而春秋桓十五年有家¶
　　　　父來求車(輯録桓公八年家父來/聘十五年家父乘求車)於周為桓¶
　　　　王之世上距幽王之終已七十五年不知其¶
　　　　人之同異大抵序之時世皆不足信今姑闕¶
　　　　焉可也¶
正(音/政)月繁霜我心憂傷民之訛言亦孔之将念我獨兮¶
憂心京京(叶居/良反)哀我小心癙(音/䑕)憂以痒(音/羊)¶
<pb:KR1c0030_WYG_013-30a>¶
　賦也正月夏之四月謂之正月者以純陽用事為正¶
　陽之月也繁多訛偽將大也京京亦大也癙憂幽憂¶
　也痒病也○此詩亦大夫所作言霜降失節不以其¶
　時(増釋四月純陽也霜隂也/非其時降故謂之失節)既使我心憂傷矣而造¶
　為姦偽之言以惑羣聼者又方甚大(上之人有以縱/之也輯録董氏)¶
　(曰霜降非時災降于上也訛言非常禍/起于下也上下如此則國亡無日矣)然衆人莫以¶
　為憂故我獨憂之以至於病也(輯録輔氏曰正月而/繁霜則災之降於天)¶
　(者甚矣訛言而孔將則亂之起於人者深矣天災人/禍雜然並見而當時君臣上下恬然不以為憂是皆)¶
<pb:KR1c0030_WYG_013-30b>¶
　(所謂安其危而利其菑者也惟作此詩之大夫獨以/為憂故曰念我獨兮憂心京京乂曰自哀我之憂所)¶
　(以如是大者政縁其小心畏慎是以幽憂而至於病/也觧頥曰京京言所憂者大則非止於一節也癙憂)¶
　(言所憂之獨則有/以異於衆人也)¶
○父母生我胡俾我瘉(音/庾)不自我先不自我後(叶下/五反)好¶
言自口(叶孔五/反下同)莠(餘乆/反)言自口憂心愈愈是以有侮¶
　賦也瘉病自從莠醜也(輯録王氏曰莠惡也榖/謂之善則莠惡可知)愈愈¶
　益甚之意○疾痛故呼父母而傷已適丁是時也訛¶
　言之人虛偽反覆言之好醜皆不出於心而但出於¶
<pb:KR1c0030_WYG_013-31a>¶
　口(輯録輔氏曰此重言訛言之害也夫言/心聲也言出於心則有根源合義理)是以我之¶
　憂心益甚而反見侵侮也(輯録輔氏曰夫君子之處/亂世彼以為是而已以為)¶
　(非彼以為樂而已以為憂動/與衆違此所以反見侵侮也)¶
○憂心惸惸(其营/反)念我無禄民之無辜并(必政/反)其臣僕¶
哀我人斯于何從禄瞻烏爰止于誰之屋¶
　賦也惸惸憂意也無禄猶言不幸爾辜罪并俱也古¶
　者以罪人為臣僕亡國所虜亦以為臣僕箕子所謂¶
　商其淪䘮(去/聲)我罔為臣僕是也○言不幸而遭國之¶
<pb:KR1c0030_WYG_013-31b>¶
　將亡與此無罪之民將俱被囚虜而同為臣僕(輯録/輔氏)¶
　(曰民指在下之民人/則并上下而言之)未知將復從何人而受禄如視¶
　烏之飛不知其將止於誰之屋也(輯録觧順曰念我/無禄傷已之不幸)¶
　(也并其臣僕傷斯民之俱不幸也于何從禄未知/其所從之人也此哀國之將亡而無所定之詞也)¶
○瞻彼中林侯薪侯蒸(之丞/反)民今方殆視天夣夣(莫工/反叶)¶
(莫登/反)既克有定靡人弗勝(音/升)有皇上帝伊誰云憎¶
　興也中林林中也侯維殆危也夣夣不明也皇大也¶
　上帝天之神也程子曰以其形體謂之天以其主宰¶
<pb:KR1c0030_WYG_013-32a>¶
　謂之帝○言瞻彼中林則維薪維蒸分明可見也民¶
　今方危殆疾痛號(平/聲)訴於天而視天反夢夢然若無¶
　意於分别(必列/反)善惡者(人之視物小大甚明而天之/於人善惡乃無别此以人之)¶
　(冇見興天之無知亦/反其意以為興也)然此特值其未定之時爾及其¶
　既定則未有不為天所勝者也夫天豈有所憎而禍¶
　之乎福善禍淫亦自然之理而已申包胥曰人衆則¶
　勝天天定亦能勝人(輯録史記呉兵入郢伍子胥求/昭王不得掘楚平王墓鞭尸三)¶
　(百申包胥使人謂之曰子之/報讎其已甚乎吾間云云)疑出於此¶
<pb:KR1c0030_WYG_013-32b>¶
○謂山盖卑為岡為陵民之訛言寜莫之懲召彼故老¶
訊(音/信)之占夢(叶莫/登反)具曰予聖誰知烏之雌雄(叶胡/陵反)¶
　賦也山脊曰岡廣平曰陵懲止也故老舊臣也訊問¶
　也占夢官名掌占夢者也具俱也烏之雌雄相似而¶
　難辨者也○謂山盖卑而其實則岡陵之崇也(輯録/謝氏)¶
　(曰山為岡為陵人皆知山之/髙矣訛言者乃謂山為卑)今民之訛言如此矣而¶
　王猶安然莫之止也(前責讒人矣至此/乃以縱讒責其上)及其詢之故¶
　老訊之占夢則又皆自以為聖人亦誰能别(必列/反)其¶
<pb:KR1c0030_WYG_013-33a>¶
　言之是非乎(輯録輔氏曰故老舊臣可以决事理之/是非者也占夢之官可以决徵兆吉凶)¶
　(者也今也不平心據實而言但皆自以為/聖人而已耳誰能别其言之果是果非乎)子思言於¶
　衛侯曰君之國事將日非矣公曰何故對曰有由然¶
　焉君出言自以為是而卿大夫莫敢矯其非(輯録正/曲曰矯)¶
　卿大夫出言亦自以為是而士庶人莫敢矯其非君¶
　臣既自賢矣而羣下同聲賢之賢之則順而有福矯¶
　之則逆而有禍如此則善安從生詩曰具曰予聖誰¶
　知烏之雌雄抑亦似君之君臣乎(君臣皆好訛言如/此况望其能止䜛)¶
<pb:KR1c0030_WYG_013-33b>¶
　(乎/)¶
○謂天盖髙不敢不局(叶居/亦反)謂地盖厚不敢不蹐(井亦/反)¶
維號(音/豪)斯言有倫有脊哀今之人胡為虺(吁鬼/反)蜴(星歴/反)¶
　賦也局曲也蹐累足也號長言之也脊理蜴螈(音/原)也¶
　虺蜴皆毒螫(音/釋)之蟲也(輯録爾雅蝾螈蜥蜴/注小而青者曰蜥蜴)○言遭¶
　世之亂天雖高而不敢不局地雖厚而不敢不蹐(卷/曲)¶
　(而立身之僂也累/足而行歩之狹也)其所號呼而為此言者又皆有倫¶
　理而可考也哀今之人胡為肆毒以害人而使之至¶
<pb:KR1c0030_WYG_013-34a>¶
　此乎(指䜛人輯録輔氏曰所謂此者即上所言局蹐/而不敢自安者也謝氏曰身在天地間如無所)¶
　(容則人之害人者為虺/為蜴世道亦可哀矣)¶
○瞻彼阪(音/反)田有菀(音/欝)其特天之扤(五忽/反)我如不我克¶
彼求我則如不我得執我仇仇亦不我力¶
　興也阪田崎嶇墝(音/敲)埆(音/殻)之處(輯録崎嶇山險/也墝埆瘠薄也)菀茂¶
　盛之貎特特生之苖也扤動也(輯録胡氏曰扤有/齟齬頓挫之意)力¶
　謂用力○瞻彼阪田猶有菀然之特而天之扤我如¶
　恐其不我克何哉(地力雖至薄且能生物天心夲至/仁乃不愛人皆理之難明者也故)¶
<pb:KR1c0030_WYG_013-34b>¶
　(以為/興)亦無所歸咎之詞也夫始而求之以為法則惟¶
　恐不我得也及其得之則又執我堅固如仇讎然然¶
　終亦莫能用也求之甚艱而棄之甚易(去/聲)其無常如¶
　此(求之如此執之如此則不可退用之如此則不可/進是其扤我之甚也輯録鄭氏曰言有貪賢之召)¶
　(無用賢/之實)¶
○心之憂矣如或結之今兹之正胡為厲(叶力/桀反)矣燎(力/詔)¶
(反/)之方揚寜或滅之赫赫宗周褒姒(音/似)烕(呼恱/反)之¶
　賦也正政也厲暴惡也火田為燎揚盛也宗周鎬京¶
<pb:KR1c0030_WYG_013-35a>¶
　也褒姒幽王之嬖妾褒國女姒姓也(輯録朱子曰褒/人有罪入此女)¶
　(以贖罪是為褒姒幽王為廢/申后及太子而立以為后)烕亦滅也○言我心之¶
　憂如結者為(去/聲)國政之暴惡故也(政由襃姒/是以暴惡)燎之方¶
　盛之時則寜有能撲而㓕之者乎然赫赫然之宗周¶
　而一褒姒足以㓕之(火盛難㓕國盛易亡女禍之可/畏如此○増釋心憂如結而憂)¶
　(不可觧者以國政之暴也火燎于田寜或㓕之以勢/之方盛也然盛大之宗周一女色之禍而致危亡盖)¶
　(可傷也已其有/國者可不戒哉)盖傷之也時宗周未㓕以褒姒淫妬¶
　䜛謟而王惑之知其必滅周也(輯録歐陽氏曰此上/七章皆&KR0274;王信訛言)¶
<pb:KR1c0030_WYG_013-35b>¶
　(亂政至此始言㓕周主於褒姒者謂王溺/女色而致昏惑推其禍亂之夲以歸罪也)或曰此東¶
　遷後詩也時宗周已㓕矣其言褒姒㓕之有監戒之¶
　意而無憂懼之情似亦道已然之事而非慮其將然¶
　之詞今亦未能必其然否也¶
○終其永懐又窘(永隕/反)隂雨其車既載(寸再/反)乃棄爾輔¶
(叶扶/雨反)載(如/字)輸爾載(才再/反)將(七羊/反)伯助予(叶演/女反)¶
　比也隂雨則泥濘(寜去/聲)而車易(去/聲)以陷也載車所載¶
　也輔如今人縳杖於輻以防輔車也(輯録孔疏輔是/可觧脱之物)¶
<pb:KR1c0030_WYG_013-36a>¶
　輸墮(音隳/壊也)也將請也伯或者之字也○蘇氏曰王為¶
　淫虐譬如行險而不知止君子永思其終知其必有¶
　大難(去/聲)故曰終其永懐又窘隂雨王又不虞難之將¶
　至而棄賢臣焉(輯録虞度/也防也)故曰乃棄爾輔君子求助¶
　於未危故難不至苟其載之既墮而後號伯以助予¶
　則無及矣(輯録號召也呼也呼増釋喻乎時棄賢/不用國危而後求  之助則已晚矣)¶
○無棄爾輔貟(音/云)于爾輻(方六反叶/筆力反)屢顧爾僕不輸爾¶
載(叶節/力反)終踰絶險曽是不意(叶乙/力反)¶
<pb:KR1c0030_WYG_013-36b>¶
　比也貟益也輔所以益輻也屢數(音/朔)顧視也僕將車¶
　者也○此承上章言若能無棄爾輔以益其輻而又¶
　數數顧視其僕則不墮爾所載而踰於絶險若初不¶
　以為意者盖能謹其初則厥終無難也(輯録觧頥曰/輻以固轂輔)¶
　(以益輻僕以將車三者皆備然後可以不/墮所載苟始之不謹則終之敗也必矣)一說王曽¶
　不以是為意乎¶
○魚在于沼(之紹反/叶音灼)亦匪克樂(音/洛)潛雖伏矣亦孔之炤¶
(音/灼)憂心慘慘(七感反當作/懆七各反)念國之為虐¶
<pb:KR1c0030_WYG_013-37a>¶
　比也沼池也炤明易見也○魚在于沼其為生已蹙¶
　矣其濳雖深然亦炤然而易見言禍亂之及無所逃¶
　也(輯録嚴氏曰君子不專一身之安危其憂心/慘慘愁蹙者唯念國政之虐而民罹其害耳)¶
○彼有㫖酒又有嘉殽(户交反無/韻未詳)洽比(毗志/反)其隣昏姻¶
孔云念我獨兮憂心慇慇¶
　賦也洽比皆合也云旋也(云訓旋/周旋也)慇慇然痛也○言¶
　小人得志(指䜛/人輩)有㫖酒嘉殽以合比其隣里怡懌其¶
　昏姻而我獨憂心至於疾痛也(輯録觧頥曰㫖酒嘉/殽以合比其隣里怡)¶
<pb:KR1c0030_WYG_013-37b>¶
　(懌其昏姻惟優游無事者能之若憂亂畏禍之人則/其家之不能恤而何以合比其隣里其身之不能保)¶
　(而何以怡懌其昏姻此君子之憂所/以至於疾痛而自嘆小人之不如也)昔人有言燕雀¶
　處堂母子相安自以為樂也突决棟焚而怡然不知¶
　禍之將及(出孔叢子論勢篇輯録/突竈突囱也决破壊也)其此之謂乎(輯録/李氏)¶
　(曰國勢如此而小人徒乃羣居/飲酒以相樂殆燕雀之類也)¶
○佌佌(音/此)彼有屋䔩䔩(音/速)方有榖民今之無禄天夭(於/遥)¶
(反/)是椓(陟角反叶/都木反)哿(哥我/反)矣富人哀此惸獨¶
　賦也佌佌小貎䔩䔩窶(音/巨)陋貎指王所用之小人也¶
<pb:KR1c0030_WYG_013-38a>¶
　榖禄夭禍椓害哿可獨單也○佌佌然之小人既有¶
　屋矣蔌蔌窶陋者又將有榖矣(亦指䜛/人輩)而民今獨無¶
　禄者是天禍椓䘮之耳亦無所歸咎之詞也亂至於¶
　此富人猶或可勝(平/聲)惸獨甚矣(輯録胡庭芳曰前章/念我獨兮憂心慇慇)¶
　(若唯及其私矣此章哿矣富人哀此惸獨其不忘天/下之情如此觧頥曰富者優於財而裕於力惸獨者)¶
　(罷於力而/傷於財)此孟子所以言文王𤼵政施仁必先鰥寡¶
　孤獨也¶
　　　正月十三章八章章八句五章章六句(一章言/讒人不)¶
<pb:KR1c0030_WYG_013-38b>¶
　　　　(畏天變二章言䜛人反侮正人三章則民將/俘虜而已同其禍也四章言天未肯分别善)¶
　　　　(惡五章言人莫與辨是非六章言已方畏懼/而人肆其毒也七章言國家不用賢人八章)¶
　　　　(言女禍能覆宗國詞意憤厲至此極矣九章/十章則復說棄賢之意十一章則復説畏禍)¶
　　　　(之意十二章十三章/則復說縱䜛人之意)¶
十月之交朔日辛卯(叶莫/後反)日有食之亦孔之醜彼月而¶
㣲此日而㣲今此下民亦孔之哀(叶於/希反)¶
　賦也十月以夏正言之建亥之月也交日月交㑹謂¶
　晦朔之間也歴法周天三百六十五度四分度之一¶
<pb:KR1c0030_WYG_013-39a>¶
　(輯録陳師凱曰三百六十五度之外其餘分於一度/之中當四分之一如以一度分作九百四十分當得)¶
　(二百三十/五分也)左旋於地(輯録陳師凱曰坐北面南則東/為左西為右天運降於西升於)¶
　(東故為/左旋)一晝一夜則其行一周而又過一度(輯録陳/師凱曰)¶
　(天運一日夜轉一匝三百六十五度四分度之一之/外又攙進一度也黄存齋以天運日月皆從角一度)¶
　(起為凖謂天行一周因日右行退了一度故毎日須/進一度然後日出是為天過一度以其過處分為天)¶
　(之一/度)日月皆右行於天一晝一夜則日行一度月行¶
　十三度十九分度之七(日行一度月行十三度十九/分度之七則日不及月十三)¶
　(度十九分度之七十九分度之七以十分計之則三/分七釐弱也輯録陳師凱曰如以一度為九百四十)¶
<pb:KR1c0030_WYG_013-39b>¶
　(分而以十九除之則毎分該四十九分四釐七毫三/絲六忽八㣲以七乗之該三百四十六分三釐一毫)¶
　(五絲七忽六㣲以十九乗為全度該九百三/十九分九釐九毫九絲九忽二㣲虧八㣲)故日一¶
　歳而一周天(約計三百六十五日零三時輯録此/即三百六十五度二百三十五分也)月¶
　二十九日有竒(居宜/反)而一周天(約計二十九日六時/零三刻輯録竒即九)¶
　(百四十分日之四百九十九也陳師凱曰以一日十/二時除九百四十則一時該七十八分三分分之一)¶
　(此云四百九十九者是/六時零二十九分也)又逐及於日而與之㑹一歳¶
　凡十二㑹(輯録許氏曰日月之說與蔡氏書傳說異/盖蔡夲儒家之言而詩傳則以歴法退数)¶
　(筭之夲孔䟽之說故上文首以歴法冠之陳懼齋曰/月行常以二十七日千一十六分日之三百二十七)¶
<pb:KR1c0030_WYG_013-40a>¶
　(而與天㑹二十九日九百四十分日之四百九十九/而與日㑹日一年與天一㑹月一年與天十三㑹與)¶
　(日十二㑹其與天㑹者無所用故古今少道之其/說又與集傳二十九日有竒周天而與日㑹不同)方¶
　㑹則月光都盡而為晦已晦則月光復蘇而為朔(輯/録)¶
　(以月及日光盡體伏謂之晦晦/而復蘇明於是乎生焉謂之朔)朔後晦前各十五日¶
　日月相對則月光正滿而為望(輯録渾儀說曰月行/甚逺而與日對相去)¶
　(百八十二度六十二分有竒謂衡分天之中為望望/在十五日其常也或進在十四日或退在十六日其)¶
　(變/也)晦朔而日月之合東西同度南北同道(道者日月/所行之道)¶
　(也度者三百六十五度四分度之一之度也日月之/行冇先後則一東一西各在一度至此而東西相㑹)¶
<pb:KR1c0030_WYG_013-40b>¶
　(同其度矣日月所行相去常六度則一南一北各有/其道也至此而南北相交同其道矣尋常之合只是)¶
　(同度同度而又同道則/縱横相合最親切者也)則月揜日而日為之食(天體/外旋)¶
　(日月内轉月又在日之内高下相去亦六度故日為/月所揜而食輯録語録曰天有黄赤二道沈存中云)¶
　(非天實有之特歴家設色以記日月之行耳夫日之/所由謂之黄道史家又謂月有九行黒道二出黄道)¶
　(北赤道二出黄道南白道二出黄道西青道二出黄/道東并黄道而九孔氏曰月行之道與日道相近交)¶
　(路而過半在日道之裏半在日道之表其當交則兩/道相合交去極逺處兩道相去六度又曰歴家為交)¶
　(食之法大率以百七/十三日有竒為限)望而日月之對同度同道(尋常/之對)¶
　(只是同度同度而又同道/則縱横相對最親切者也)則月亢(苦浪/反)日而月為之¶
<pb:KR1c0030_WYG_013-41a>¶
　食(亢當也日為火火體光散在外而内則暗月為水/水體外暗而内則受光日月相對大親切則月正)¶
　(當日之内暗處故月/無所受之光而月食)是皆有常度矣然王者脩徳行¶
　政用賢去(上/聲)奸能使陽盛足以勝隂隂衰不能侵陽¶
　則日月之行雖或當食而月常避日故其遲速髙下¶
　必有參(初簮/反)差(义宜/反)而不正相合不正相對者所以¶
　當食而不食也(此又天人相與感應之理而数有不/足言者也○按月避日者由陽氣壯)¶
　(盛隂氣不敢犯之自然退縮如水見焦釜其流自緩/也纔少退縮即彼此相差而同度必不同道同道必)¶
　(不同/度也)若國無政不用善使臣子背(音/佩)君父妾婦乗(陵/也)¶
<pb:KR1c0030_WYG_013-41b>¶
　其夫小人陵君子夷狄侵中國則隂盛陽㣲當食必¶
　食(輯録交而食陽㣲而隂乗之也交而不食/陽盛而隂不能掩也此則係乎人事所感)雖曰行¶
　有常度而實為非常之變矣(以數言之則其常以理/言之則其變矣輯録黄)¶
　(祥翁曰杜預云日月動物雖行度有大量不能不小/有盈縮故雖有交㑹而不食者或冇頻交而食者然)¶
　(日月同度同道之際行有分數則食亦有分數也若/以常度論之一歳兩交當兩食而春秋二百四十二)¶
　(年日食三十六唐二百九十年食百餘者此所謂雖/交而不食或頻交而食者也在乎人君行事之所感)¶
　(召/耳)蘇氏曰日食天變之大者也然正陽之月古尤忌¶
　之夏之四月為純陽故謂之正月十月純隂疑其無¶
<pb:KR1c0030_WYG_013-42a>¶
　陽故謂之陽月純陽而食陽弱之甚也純隂而食隂¶
　壯之甚也(輯録孔甚/醜惡也)㣲虧也彼月則宜有時而虧矣¶
　此日不宜虧而今亦虧是亂亡之兆也(輯録蘇氏曰/天變既見君)¶
　(子知國之將亡國亡則民首被其患是以哀之也李/氏曰唐志云十月之交以歴推之在幽王之六年)¶
○日月告凶不用其行(叶户/郎反)四國無政不用其良彼月¶
而食則維其常此日而食于何不臧¶
　賦也行道也○凡日月之食皆有常度矣而以為不¶
　用其行者月不避日失其道也然其所以然者則以¶
<pb:KR1c0030_WYG_013-42b>¶
　四國無政不用善人故也(增釋許氏曰此言日食因/不用善人婦也臣也小人)¶
　(也皆隂類也相與蠱王心/而敗政事故謫見于天也)如此則日月之食皆非常¶
　矣而以月食為其常日食為不臧者隂亢陽而不勝¶
　猶可言也(輯録輔氏曰望時月所以蝕固是隂敢/與陽亢後如此然歴家又謂之暗虚)○¶
　陽而揜之不可言也故春秋日食必書(輯録隠公一/桓公二莊公)¶
　(四僖公三文公二宣公三成公二襄/公九昭公七定公三凡三十冇六)而月食則無紀¶
　(記/也)焉亦以此爾(増釋許氏曰日月告凶證不由其道/謂月揜日也四方無政事而不用其)¶
　(善謂暴亂又作也因天變而修人事則可以轉灾為/祥今天變既如彼人事又如此郭林宗所謂夜觀乾)¶
<pb:KR1c0030_WYG_013-43a>¶
　(象畫察人事天之所廢不可支也此主言口食而云/日月告凶者謂月侵於日而食也日月之食皆為變)¶
　(然以陽侵隂猶為常事/以隂侵陽何其不善也)¶
○爗爗(丁輙/反)震電不寜不令(叶虛/經反)百川沸騰山冡崒(祖/恤)¶
(反/)崩髙岸為谷深谷為陵哀今之人胡憯(七感/反)莫懲¶
　賦也爗爗電光貎震雷也寜安徐也令善(輯録前漢/李尋傳注)¶
　(曰雷電失序/不安不善)沸出騰乗也山頂曰冡崒崔嵬也髙岸¶
　崩陷故為谷深谷塡塞故為陵&KR0579;曽也○言非但日¶
　食而已十月而雷電山崩水溢亦災異之甚者是宜¶
<pb:KR1c0030_WYG_013-43b>¶
　恐懼修省(悉井/反)改紀(理/也)其政而幽王曽莫之懲也(輯/録)¶
　(謝氏曰災異如此幽王之心曽不懲創詩人不指幽/王而曰哀今之人㣲而婉也嚴氏曰十月雷電天道)¶
　(乖矣川沸山崩陵谷遷變/地道亂矣胡為莫懲創也)董子曰國家將有失道之¶
　敗而天乃先出災異以譴告之不知自省又出怪異¶
　以警懼之尚不知變而傷敗乃至此見天心仁愛人¶
　君而欲止其亂也(由董子之言觀之則當上天災異/譴告之時正人君恐懼脩省之日)¶
　(使幽王於此能懲之則亂可止矣朱子引之以證詩/人願望其君之意○已上二章言災變之不一如此)¶
○皇父(音/甫)卿士畨維司徒家伯冢宰仲允膳夫棸(側㽞/反)¶
<pb:KR1c0030_WYG_013-44a>¶
子内史蹶(俱衛/反)維趣(七走/反)馬(叶滿/補反)楀(音/矩)維師氏豔(餘膽/反)¶
妻煽(音/扇)方處¶
　賦也皇父家伯仲允皆字也畨棸蹶楀皆氏也(輯録/孔氏)¶
　(曰父及伯仲是字之義畨棸蹶楀单言又/棸子以子配之若曽子閔子然故知皆氏)卿士六卿¶
　之外更為都官以緫六官之事也或曰卿士盖卿之¶
　士周禮大宰之屬有上中下士(見天官冢宰輯録周/禮太宰卿一人宰夫)¶
　(上士八人中士十六/人下士三十二人)公羊所謂宰士(隠公元年天王/使宰咺來歸仲)¶
　(子之賵公羊氏曰宰/咺宰士也賵豊去聲)左氏所謂周公以蔡仲為已卿¶
<pb:KR1c0030_WYG_013-44b>¶
　士是也(定公/四年)盖以宰屬而兼總六官位卑而權重也¶
　(證以常武首章則前說為是輯録許氏曰常武之皇/父是卿士兼太師也太師三公之首而卿士兼之則)¶
　(非太宰之属明矣常武皇父賢者也故詳著其官而/又本其祖盖非十月之皇父矣然足以證卿士或說)¶
　(之未/然)司徒掌邦教冢宰掌邦治皆卿也(輯録天官太/宰卿一人地)¶
　(官大司徒/卿一人)膳夫上士掌王之飲食(音/嗣)膳羞者也(輯録/天官)¶
　(膳夫上士二人鄭氏曰食飯也飲/酒漿也膳牲肉也羞有滋味者)内史中大夫掌爵¶
　禄廢置殺生予(音/與)奪之法者也(輯録春官内史中大/夫一人掌王八柄之)¶
　(法/)趣馬中士掌王馬之政者也(輯録夏官属孔䟽/下士集傳從鄭箋)師¶
<pb:KR1c0030_WYG_013-45a>¶
　氏亦中大夫掌司朝(音/潮)得失之事者也(輯録地官属/居虎門之左)¶
　(司王朝掌國中失之事注王視朝則居其左以司察/之中中禮者失失禮者杜子春云中當為得記君之)¶
　(得失/也)羙色曰豔豔妻即褒姒也煽熾也(輯録王氏曰/言其勢盛若)¶
　(火之/煽然)方處方居其所未變徙也○言所以致變異者¶
　由小人用事於外而嬖妾蠱惑王心於内以為之主¶
　故也(此章即不用其良一句而詳言之盖推原災變/之故而歸之賈禍者但是詩專為皇父所困而)¶
　(作故先數之以為罪之魁也輯録李氏曰此上三章/言災異之事下五章言災異之由由所用非人也故)¶
　(斥外所用之人又責其内/寵言所以致之之由也)¶
<pb:KR1c0030_WYG_013-45b>¶
○抑此皇父豈曰不時胡為我作不即我謀(叶謨/悲反)徹我¶
牆屋田卒汙(音/烏)萊(叶陵/之反)曰予不戕(在良/反)禮則然矣(叶於/姬反)¶
　賦也抑𤼵語詞時農隙之時也作動即就卒盡也汙¶
　停水也萊草穢也(輯録孔氏曰汙者記曰汙其宫而/豬焉是也萊者楚茨云田萊多荒)¶
　(是/也)戕害也○言皇父不自以為不時欲動我以徙而¶
　不與我謀乃遽徹我牆屋使我田不獲治卑者汙而¶
　髙者萊又曰非我戕汝乃下供上役之常禮耳(輯録/彭氏)¶
　(曰三代之君不敢鄙夷其民以從已之欲毎有興作/謀及庶民如盤庚遷殷登進厥民而告之三代世守)¶
<pb:KR1c0030_WYG_013-46a>¶
　(此道故詩人曰胡為我作不即我謀孔氏曰皇父以/親寵封於圻内築都邑令邑人居之役之不以其時)¶
　(先毁墻屋而後令遷邑人廢其家業故述其情如此/王氏曰此章專言皇父專恣而害及于民也觧頥曰)¶
　(豈曰不時言其任智而自是也不即我謀言其挾勢/而妄作也徹我墻屋則無以安其身田卒汙萊則無)¶
　(以食其力如是而猶曰非我戕汝乃禮之當然也夫/下供上役固禮之常也然豈有作大事動大衆而不)¶
　(通衆志不盡/下情者哉)¶
○皇父孔聖作都于向(式亮反/下同)擇三有事亶侯多藏(才/浪)¶
(反/)不憗(魚覲/反)遺一老俾守我王(叶于/放反)擇有車馬以居徂¶
向¶
<pb:KR1c0030_WYG_013-46b>¶
　賦也孔甚也聖通明也(輯録王氏曰皇父自謂甚/聖故因而譏之曰孔聖也)都¶
　大邑也周禮畿内大都方百里小都方五十里皆天¶
　子公卿所封也向地名在東都畿内今孟州河陽縣¶
　是也(輯録孟州即今懐/慶府孟縣𨽻河南)三有事三卿也(輯録孔氏曰/皇父封圻内)¶
　(當二卿今立三/卿以比列國也)亶信侯維藏蓄也憗者心不欲而自¶
　強(上/聲)之詞有車馬者亦富民也徂往也○言皇父自¶
　以為聖而作都則不求賢而但取富人以為卿又不¶
　自強留一人以衛天子但有車馬者則悉與俱往不¶
<pb:KR1c0030_WYG_013-47a>¶
　忠於上而但知貪利以自私也(上章言皇父役以非/時而戕其民此章言)¶
　(皇父動以私事而棄其君使/下不義事上不忠國之賊也)¶
○黽(民允/反)勉從事不敢告勞無罪無辜䜛口囂囂(五刀/反)¶
下民之孽(魚列/反)匪降自天(叶鐵/因反)噂(子損/反)沓(徒合/反)背(蒲昧/反)¶
憎職競由人¶
　賦也囂衆多貎孽災害也噂聚也(輯録說文/聚語也)沓重(平/聲)¶
　複也職主競力也○言黽勉從皇父之役未甞敢告¶
　勞也猶且無罪而遭讒(輯録蘇氏曰無罪而且/見讒而况敢告勞乎)然下¶
<pb:KR1c0030_WYG_013-47b>¶
　民之孽非天之所為也噂噂沓沓多言以相説(恱/同)而¶
　背則相憎專力為此者皆由䜛口之人耳(已雖黽勉/以從皇父)¶
　(之役而猶不免䜛則禍非天/降實小人所為爾深怨之也)¶
○悠悠我里亦孔之痗(莫背反叶/呼洧反)四方有羡(徐面/反)我獨¶
居憂民莫不逸我獨不敢休天命不徹(叶直/質反)我不敢傚¶
我友自逸¶
　賦也悠悠憂也里居痗病羡餘逸樂徹均也○當是¶
　之時天下病矣而獨憂我里之甚病且以為四方皆¶
<pb:KR1c0030_WYG_013-48a>¶
　有餘而我獨憂衆人皆得逸豫而我獨勞者以皇父¶
　病之而被禍尤甚故也然此乃天命之不均吾豈敢¶
　不安於所遇而必傚我友之自逸哉(上章言匪降自/天則知禍所從)¶
　(來矣而處禍患猶以命則無可奈何/而安之之詞也盖詩人之忠厚如此)¶
　　　十月之交八章章八句(前三章俱言災變四章/歴數致災召變之人五)¶
　　　　(章六章專責皇父七章八章言已遭皇父之/害而歸之於命也○正月繁霜十月日食天)¶
　　　　(變屢見此二詩相承之意也○増釋許氏曰/詩人謂天災地變之交見内有褒姒之邪嬖)¶
　　　　(外有皇父之貪殘牽引惡類相為表裏褒姒/禍之夲皇父罪之魁以致流離破壊無所安)¶
<pb:KR1c0030_WYG_013-48b>¶
　　　　(處故作是/詩以刺之)¶
浩浩昊天不駿其徳降䘮(息浪/反)饑饉(其靳/反)斬伐四國(叶/于)¶
(逼/反)旻(宻巾/反)天疾威弗慮弗圖舍(音/赦)彼有罪既伏其辜若¶
此無罪淪胥以鋪(普烏/反)¶
　賦也浩浩廣大貎昊亦廣大之意(輯録王氏曰浩浩/廣大流通之意元)¶
　(氣廣大/曰昊天)駿大徳惠也(輯録傳/喪喪亂)榖不熟曰饑&KR0188;不熟曰¶
　饉疾威猶暴虐也慮圖皆謀也舍置(輯録謝氏曰舍/彼有罪處彼有)¶
　(罪者伏其辜心服/而甘受其罪也)淪陷胥相鋪徧也○此時饑饉之¶
<pb:KR1c0030_WYG_013-49a>¶
　後羣臣離散其不去者作詩以責去者故推本而言¶
　昊天不大其惠降此饑饉而殺伐四國之人如何昊¶
　天曽不思慮圖謀而遽為此乎(輯録此篇不訓旻字/小旻不訓疾威字可)¶
　(以互見謝氏曰仁覆閔下者旻天也今乃疾威如此/豈不為斯民之慮乎豈不為斯民之謀乎通釋曰以)¶
　(昊天言不駿其徳以旻天言/疾威各以義類而歸怨之耳)彼有罪而饑死則是既¶
　伏其辜矣舍之可也此無罪者亦相與而陷於死亡¶
　則如之何哉(有罪而伏辜者殺之猶未巳無罪之人/又且不免焉此號天而兾免之詞也)¶
○周宗既滅靡所止戾正大夫離居莫知我勩(夷世/反)三¶
<pb:KR1c0030_WYG_013-49b>¶
事大夫莫肯夙夜(叶弋/灼反)邦君諸侯莫肯朝夕(叶祥/龠反)庶曰¶
式臧覆(芳服/反)出為惡¶
　賦也宗族姓也戾定也正長(上/聲)也周官八職一曰正¶
　謂六官之長皆上大夫也(出天官宰夫一曰正二曰/師三曰司四曰旅五曰府)¶
　(六曰史七曰/胥八曰徒)離居蓋以饑饉散去而因以避䜛譛之¶
　禍也我不去者自我也勩勞也三事三公也(輯録董/氏曰陳)¶
　(壽翁云如漢魏以來史之/位登三事皆指為三公)大夫六卿及中下大夫也¶
　(輯録夙夜夙興夜寐/朝見曰朝暮見曰夕)臧善覆反也○言將有易姓之¶
<pb:KR1c0030_WYG_013-50a>¶
　禍其兆已見(音/現)而天變人離又如此(上章言天變此/章言人離輯録)¶
　(范氏曰靡所止戾未知天之所命民之所定也莫/肯夙夜無在公之節也莫肯朝夕無尊王之禮也)庶¶
　㡬曰王改而為善乃覆出為惡而不悛(且縁反/改也)也(輯/録)¶
　(李氏曰時王上為天所怒下為民所怨内則宗族破/滅外則羣臣諸侯携貳孤立而不懼此所謂安其危)¶
　(而利其菑樂其所以亡者觧頥曰此章言天之變既/如彼人之離又如此則敗亡之兆即此而可見矣庶)¶
　(㡬王改而為善乃覆出而為惡則天/意豈可得而回人心豈可得而輓哉)或曰疑此亦東¶
　遷後詩也(輯録通釋曰詩言周宗既㓕似亦道已然/之事而非慮其將然之辭似果作於東遷)¶
　(之後/也)¶
<pb:KR1c0030_WYG_013-50b>¶
○如何昊天(叶鐵因/反下同)辟言不信(叶斯/人反)如彼行邁則靡所¶
臻凡百君子各敬爾身胡不相畏不畏于天¶
　賦也如何昊天呼天而訴之也辟法臻至也凡百君¶
　子指羣臣也○言如何乎昊天也法度之言而不聽¶
　信則如彼行往而無所底至也然凡百君子豈可以¶
　王之為惡而不敬其身哉不敬爾身不相畏也(輯録/相畏)¶
　(畏人/也)不相畏不畏天也(此詩以敬身為主所謂敬身/者謹恪以盡臣道不使其身)¶
　(流於放肆是也能敬其身則能敬人而敬天矣羣臣/以王不聽法言而去之逸樂之計得矣而於敬身之)¶
<pb:KR1c0030_WYG_013-51a>¶
　(道何有此章始因責王而遂責散去之人也輯録蘇/氏曰君子呼天而告之曰奈何哉法度之言王終莫)¶
　(肯信者如人恣行而忘反我不知其所至矣輔氏曰/常人之情無特操者見王所為如此則皆從風而靡)¶
　(故戒之曰凡百君子各敬爾身豈可因王之為惡而/遽自放逸以棄其身哉詩人𤼵此意至為深切學者)¶
　(不可不深醴/而力行也)¶
○戎成不退(叶吐類/反下同)饑成不遂曽(在登/反)我&KR0591;(思列/反)御憯¶
憯(于感/反)日瘁(徂醉/反)凡百君子莫肯用訊(叶息/悴反)聽言則答¶
譖言則退¶
　賦也戎兵遂進也易曰不能退不能遂是也(大壯/上六)&KR0591;¶
<pb:KR1c0030_WYG_013-51b>¶
　御近侍也國語曰居寢有&KR0591;御之箴(輯録通釋曰楚/語&KR0591;作褻注云)¶
　(近/也)蓋如漢侍中之官也(入侍天子/故曰侍中)㦧㦧憂貎瘁病訊¶
　告也○言兵冦已成而王之為惡不退饑饉已成而¶
　王之遷善不遂(輯録觧頥曰兵已成矣而為惡不退/則人離而冦亂將益進矣饑已成矣)¶
　(而遷善不遂則天怒/而饑饉將益甚矣)使我&KR0591;御之臣憂之而慘慘日¶
　瘁也凡百君子莫肯以是告王者雖王有問而欲聽¶
　其言則亦答之而已不敢盡言也一有譖言及已則¶
　皆退而離居莫肯夙夜朝夕於王矣其意若曰王雖¶
<pb:KR1c0030_WYG_013-52a>¶
　不善而君臣之義豈可以若是恝(苦八反/無憂貎)乎(王雖不/可輔也)¶
　(然已不忍去爾羣臣乃畏禍而去之其於敬身之義/何在乎此章雖有責王之詞而所以責去者益切矣)¶
　(○二章言莫知我勩此章言憯憯日瘁見&KR0591;御者之/能敬其身如此輯録輔氏曰聽言則答譛言則退則)¶
　(皆不敬其身者聽言則答靣從者也譛言則退畏罪/者也靣從者不盡其情畏罪者惟知冇已皆不能敬)¶
　(也通釋曰四章言王為/不善而羣臣無忠告也)¶
○哀哉不能言匪舌是出(人遂/反)維躬是瘁哿矣能言巧¶
言如流俾躬處休¶
　賦也出出之也瘁病哿可也○言之忠者當世之所¶
<pb:KR1c0030_WYG_013-52b>¶
　謂不能言者也故非但出諸口而適以瘁其躬(出者/用力)¶
　(以出之也用力以出其言則其言/甚艱正與巧言如流者相反對)佞人之言當世所¶
　謂能言者也故巧好其言如水之流無所凝滯而使¶
　其身處於安樂(音/洛)之地蓋亂世昏主惡(去/聲)忠直而好¶
　(去/聲)諛佞類如此詩人所以深歎之也(棄忠用佞如此/若可去矣然去)¶
　(則非敬/身也)¶
○維曰于仕(鉏里/反)孔&KR0068;且殆(叶養/里反)云不可使得罪于天¶
子(叶奨/里反)亦云可使怨及朋友(叶羽/已反)¶
<pb:KR1c0030_WYG_013-53a>¶
　賦也于往&KR0068;急殆危也○蘇氏曰人皆曰往仕耳曽¶
　不知仕之急且危也當是之時直道者王之所謂不¶
　可使(不可使直/而拙也)而枉道者王之所謂可使也直道者¶
　得罪于君而枉道者見怨于友此仕之所以艱也(仕/之)¶
　(難也如此若可去矣然去則非敬身也此二章憂時/感時而責散去者之意在言外也輯録輔氏曰直道)¶
　(而盡言者則得罪於其君巧言以徇人者則見怨於/其友以是言之則當時之仕又豈易為哉忠言獲罪)¶
　(而巧言處休直道見抑而枉道見容皆亂世之常事/也嚴氏曰六章言亂世進退皆冇咎也從道則違時)¶
　(從時則違道寕得罪於天/子不可得罪於公議也)¶
<pb:KR1c0030_WYG_013-53b>¶
○謂爾遷于王都曰予未有室家(叶古/胡反)䑕思(息嗣/反)泣血¶
(叶虚/屈反)無言不疾昔爾出居誰從作爾室¶
　賦也爾指離居者䑕思猶言癙憂也(輯録吕叔與曰/癙憂幽憂也與)¶
　(鼠思/義同)○當是時言之難能而仕之多患如此(輯録通/釋曰此)¶
　(承上文五章/六章而言也)故羣臣有去者有居者居者不忍王之¶
　無臣已之無徒則告去者使復還于王都去者不聽¶
　而托於無家以拒之至於憂思泣血(輯録憂思而至/於泣血憂之極)¶
　(矣孔氏曰人淚必因悲聲而出若血出則不/由聲也今無聲而涕出如血之出故曰泣血)有無言¶
<pb:KR1c0030_WYG_013-54a>¶
　而不痛疾者蓋其懼禍之深至於如此然所謂無家¶
　者則非其情也故詰(契吉/反)之曰昔爾之去也誰為(去/聲)¶
　爾作室者而今以是辭我哉(我告爾以反居王所而/爾以無家辭言之痛切)¶
　(若可念者然昔之去也亦無家則今豈真為無家之/故哉不知敬身而謀自逸爾可責也此章正責散去)¶
　(者/)¶
　　　雨無正七章二章章十句二章章八句三章章¶
　　　六句(首章述災禍而告諸天二章陳亂離而責/其王三章四章既責天子而復責散去之)¶
　　　　(人五章六章雖道時事而實責散去之人七/章則又詰之以情而正責之也増釋許氏曰)¶
<pb:KR1c0030_WYG_013-54b>¶
　　　　(首章言昊天降災雖曰賦而實如比雖曰饑/饉而終篇大意皆刺王之不徳也然忠厚惻)¶
　　　　(怛之意正已勸人之言前後屢/見作詩者蓋&KR0591;御之賢者也)¶
　　　　歐陽公曰古之人於詩多不命題而篇名往¶
　　　　往無義例其或有命名者則必述詩之意如¶
　　　　巷伯常武之類是也今雨無正之名據序所¶
　　　　言與詩絶異當闕其所疑元城劉氏曰甞讀¶
　　　　韓詩有雨無極篇序云雨無極正大夫刺幽¶
　　　　王也至其詩之文則比毛詩篇首多雨無其¶
<pb:KR1c0030_WYG_013-55a>¶
　　　　極傷我稼穡八字愚按劉說似有理然第一¶
　　　　二章夲皆十句今遽増之則長短不齊非詩¶
　　　　之例又此詩實正大夫離居之後&KR0591;御之臣¶
　　　　所作其曰正大夫刺幽王者亦非是且其為¶
　　　　幽王詩亦未有所考也(輯録通釋曰詩文四/章言曽我&KR0591;御慘慘)¶
　　　　(日瘁固可見其作於&KR0591;御之臣矣但二章首/言周宗既滅繼言正大夫離居卒章又言謂)¶
　　　　(爾遷于王都曰予未有室家似是束遷之際/羣臣懼禍者因以離居不復隨王同遷于東)¶
　　　　(都故見於詩詞如此而文侯之命亦曰即我/御事罔或耆夀俊在厥服則其騐也参考正)¶
<pb:KR1c0030_WYG_013-55b>¶
　　　　(月所謂赫赫宗周褒姒滅之及節南山國既/卒斬何用不監等語疑此三詩猶皆為東周)¶
　　　　(之變雅其後雅亡於上而國風作於下於是/春秋託始於隠公實為平王之四十九年也)¶
　　　　祈父之什十篇六十四章四百二十六句¶
　¶
　¶
　¶
　¶
　詩經䟽義㑹通卷十一¶
