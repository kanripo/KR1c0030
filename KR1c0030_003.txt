# -*- mode: mandoku-view; -*-
#+TITLE: 詩經疏義會通
#+DATE: 2015-08-24 22:05:25.867041
#+PROPERTY: ID KR1c0030
#+PROPERTY: BASEEDITION WYG    
#+PROPERTY: JUAN 卷一
<pb:KR1c0030_WYG_003-1a>¶
欽定四庫全書¶
　詩經疏義㑹通卷一　　　元　朱公遷　撰¶
　　國風一¶
　　國者諸侯所封之域而風者民俗歌謠之詩也謂¶
　　之風者以其被上之化以有言而其言又足以感¶
　　人如物因風之動以有聲而其聲又足以動物也¶
　　(風之為/義如此)是以諸侯采之以貢於天子天子受之而¶
　　列於樂官(䟽義按朱子謂凡國風皆諸侯采之以/貢扵天子者此亦據成周時語之耳東)¶
<pb:KR1c0030_WYG_003-1b>¶
　　(遷以後未必然若衛有新臺墻茨齊冇南山敝苟/醜惡如此未必其君所貢者但風行地上無徃弗)¶
　　(徧歌謠傳誦隨地而閒不必采而後得貢而後逹/也故班固以為詩遭秦火而全者以其風誦而不)¶
　　(獨在扵竹帛故也夫其傳之後來且然况/當世乎○凡傳文下皆為䟽義餘倣此)於以考¶
　　其俗尚之美惡而知其政治之得失焉(總言風之/為用如此)¶
　　(輯録朱子曰男女相與詠歌以言其情行人振木/鐸狥路采之何休云男年六十女年五十無子者)¶
　　(官衣食之使采詩邑移/於國國以聞于天子)舊説二南為正風所以用¶
　　之閨門鄉黨邦國而化天下也(正風之所以為用/者如此輯録程子)¶
　　(曰二南之詩為教於衽席之上閨門之内上下/貴賤之所同也故用之鄉人邦國而謂之正風)十¶
<pb:KR1c0030_WYG_003-2a>¶
　　三國為變風則亦領在樂官以時存肄(輯録肄羊/至反習也)¶
　　備觀省(息井/反)而垂監(去/聲)戒耳(變風之所以/為用者如此)合之凡¶
　　十五國云(歐陽氏曰周召邯鄘衛王鄭齊豳秦魏/唐陳檜曹此季子所觀樂歌之次也周)¶
　　(召邶鄘衛檜鄭齊魏唐秦陳曹豳王此鄭氏詩譜/之次也皆與删詩之次不同孔氏曰鄭氏以檜為)¶
　　(鄭作故以檜先鄭退王就雅頌故以王後豳愚謂/删詩以後大師樂歌舊次無庸議矣鄭氏顛倒聖)¶
　　(經無足論惟删詩之序間以先儒説求之則二南/道文王之化也王化衰故衛始為吞并吞并成俗)¶
　　(故王室卑而侯國異政自畿内之鄭始於是齊桓/晋文秦穆相繼稱伯而變風終扵陳靈是故有檜)¶
　　(曹思治之詩而驗之扵豳則又知亂之可治變之/可正也此其次序之大畧也輯録朱子曰變風多)¶
<pb:KR1c0030_WYG_003-2b>¶
　　(是淫亂之詩故班固言男女相與歌詠以言其情/者聖人存此亦以見上失其教則民欲動情勝其)¶
　　(弊至此故曰詩可以觀也○安成劉氏曰男女亂/倫而邶鄘衛鄭之風變君臣失道而王豳之風變)¶
　　(畋遊荒淫而齊國之風變儉嗇褊急而魏國之風/變以至唐風變而憂傷秦風變而武勇陳風變而)¶
　　(淫遊歌舞檜曹之風變而亂極思治此十三國風/之大槩也然變詩雖不可以風化天下而亦各有)¶
　　(音節如季札所觀是已故樂官兼掌其詩使夫學/者時習之以自省而知所戒盖亦莫非所以為教)¶
　　(也/)¶
　　　周南一之一(召南/説附)¶
　　　　　(輯録一之一者國風居四詩之一周/南又居國風十五國之一也後放此)¶
<pb:KR1c0030_WYG_003-3a>¶
　　　　周國名南南方諸侯之國也周國本在禹貢¶
　　　　雍(去/聲)州境内岐山之陽(輯録趙氏曰岐山盖/今箭括嶺山南有周)¶
　　　　(原周舊/國也)后稷十三世孫古公亶(多旱/反)父始居¶
　　　　其地(輯録安成劉氏曰棄為后稷封於邰其/後公劉遷豳至古公又遷于岐山之下)¶
　　　　傳子王季歴至孫文王昌辟(音/闢)國寖廣於是¶
　　　　徙都于豐而分岐周故地以為周公旦召(寳/照)¶
　　　　(反/)公奭(音/適)之采邑(采者采取賦税以供已也/輯録所以取公田為之也)¶
　　　　(又顔師古注漢刑法志云采官之田以為邑/故曰采地采地即采邑也○増釋鄱陽張氏)¶
<pb:KR1c0030_WYG_003-3b>¶
　　　　(曰周公旦文王之子武王次弟同母弟十人/周公居四勝殷之後封於魯留公輔政食采)¶
　　　　(於周而以子伯禽就封成王賜以天子重/祭公薨葬於畢謚曰文○召公奭見召南)且使¶
　　　　周公為政於國中而召公宣布於諸侯(文王/治國)¶
　　　　(屬之周公所以交諸侯者屬之召公周公主/内治召公主外治也輯録史記索隠曰周地)¶
　　　　(本大王所居以為公旦采邑故曰周公奭食/邑於召故曰召公盖文王取岐周故墟分爵)¶
　　　　(二公也明孔氏曰文王若未居豐則岐邦自/為都邑  知分賜二公在作豐之後且二南)¶
　　　　(文王之詩而分繋二公若文王不賜采邑不/使行化安得以詩係之故知此時賜之也)¶
　　　　於是徳化大成於内而南方諸侯之國江沱¶
<pb:KR1c0030_WYG_003-4a>¶
　　　　(徒河/反)汝漢之間莫不從化(岐周東北近紂都/西北迫於戎狄故)¶
　　　　(化之所及者/南方而已)盖三分天下而有其二焉(輯録/鄭氏)¶
　　　　(曰雍梁荆豫徐揚之人咸被其徳而從之也/孔氏曰其餘冀青兖屬紂是為三分有其二)¶
　　　　(也/)至子武王發又遷于鎬遂克商而有天下¶
　　　　武王崩子成王誦立周公相之制作禮樂乃¶
　　　　采文王之世風化所及民俗之詩(二南皆文/王之世風)¶
　　　　(化所及之詩然謂之所及則亦有先後不同/大抵二南可見文王之化而未必皆作於文)¶
　　　　(王之時如甘/棠之類是也)被之筦(管/同)弦(絃/同)以為房中之樂¶
<pb:KR1c0030_WYG_003-4b>¶
　　　　而又推之以及於鄉黨邦國所以著明先王¶
　　　　風俗之盛而使天下後世之脩身齊家治(平/聲)¶
　　　　國平天下者皆得以取法焉(此則盡二/南之用矣)盖其¶
　　　　得之國中者雜以南國之詩而謂之周南(漢/廣)¶
　　　　(汝墳南/國詩也)言自天子之國而被於諸侯不但國¶
　　　　中而已也其得之南國者則直謂之召南言¶
　　　　自方伯之國被於南方而不敢以繫于天子¶
　　　　也(尊可統卑而卑不可以統尊也程子曰周/公在内近於文王雖有徳而不見故周南)¶
<pb:KR1c0030_WYG_003-5a>¶
　　　　(無周公之詩召公在外逺於文王功業明著/則詩作於下故召南有召公之詩輯録考索)¶
　　　　(曰周南召南樂章之名也文王之化自北而/南及於江漢故作樂者采自北以南土風而)¶
　　　　(名之曰南用為燕樂鄉樂射樂房中樂所以/彰文王之化也○安成劉氏曰其詩得於國)¶
　　　　(中者多為文王后妃而作故雜以南國漢廣/汝墳二詩而謂之周南所謂自天子之國被)¶
　　　　(於諸侯者不敢使周公食邑之號專主其風/也然周公之事固統於其所尊矣觀下文復)¶
　　　　(取小序繋之周公之説可互見也若召公則/宣化於諸侯故以侯國之詩繋之而謂之召)¶
　　　　(南正以其食邑之號專主之也謂召公為方/伯之國謂豐邑為天子之國者皆通乎追王)¶
　　　　(之後制作之/時而言也)岐周在今鳯翔府岐山縣(輯録/即今)¶
<pb:KR1c0030_WYG_003-5b>¶
　　　　(陜西鳯翔/府岐山縣)豐在今京兆府鄠(音/户)縣終南山北¶
　　　　(輯録即今陜西/西安府鄠縣)南方之國即今興元府京西¶
　　　　湖北等路諸州(輯録即今陜西四川省興元/府諸州所隷保寜府蓬金等)¶
　　　　(州廣元巴及太安縣之地也京西路諸州即/今湖廣襄陽府安陸隨均等州之地也湖北)¶
　　　　(等路諸州即今湖廣武昌徳安漢陽常徳岳/州辰州等府澧沅靖荆門夷陵沔陽等州之)¶
　　　　(地/也)鎬(下老/反)在豐東二十五里(安成劉氏曰鎬/亦在今鄠縣先)¶
　　　　(儒以為即/鎬京之地)小序曰闗雎麟趾之化王者之風¶
　　　　故繫之周公南言化自北而南也鵲巢騶虞¶
<pb:KR1c0030_WYG_003-6a>¶
　　　　之徳諸侯之風也先王之所以教故繫之召¶
　　　　公斯言得之矣(見小序辨説○輯録朱子曰/詩言文王之德者繫之周公)¶
　　　　(以周公主内治故也言諸侯之國被文王之/化以成徳者繫之召公以召公長諸侯故也)¶
　　　　(文王治岐其東有紂其西昆夷其北玁狁故/其化自北而南光被于江漢之域也○三山)¶
　　　　(李氏曰二南皆文王之風化周南之詩多為/文王而作故言王者之風召南之詩多為諸)¶
　　　　(侯而作故言諸侯之風雖曰諸侯之風其實/文王教化之所及故言先王之所以教先王)¶
　　　　(即文王也朱氏解頥曰謂之周南者脩齊治/平之道本之乎天子逹之乎諸侯表立於此)¶
　　　　(而天下無不知所取正焉法立於此而天下/無不知所取則焉此化之所以行而俗之所)¶
<pb:KR1c0030_WYG_003-6b>¶
　　　　(以羙也由闗雎而螽斯其詩作於宫中此身/脩家齊之效也桃夭兎罝芣苢其詩作於國)¶
　　　　(中此家齊國治之效也漢廣汝墳其詩作於/南國此國治天下平之漸也若麟趾則又王)¶
　　　　(者之瑞也故以是終焉是時王道明盛國不/得異政家不得殊俗故以南之一字該之則)¶
　　　　(南方諸侯之風/皆可得而見矣)¶
闗闗雎(七余/反)鳩在河之洲窈(烏了/反)窕(徒了/反)淑女君子好¶
逑(音/求)¶
　興也闗闗雌雄相應(去/聲)之和聲也雎鳩水鳥一名王¶
　雎狀類鳬鷖(音/醫)今江淮間有之生有定偶而不相亂¶
<pb:KR1c0030_WYG_003-7a>¶
　偶常並遊而不相狎故毛傳(去聲/下同)以為摯而有别(必/列)¶
　(反/)列女傳以為人未嘗見其乗(去/聲)居而匹處(上聲/下同)者¶
　盖其性然也(四為乗兩為匹乗居則或亂而不摯匹/處則將狎而無别○輯録朱子曰嘗見)¶
　(淮人説淮上有之狀如鳩差小而長常是雌雄兩兩/相隨不相失然亦不曽相近立處須隔丈來地所謂)¶
　(摯而有别是也此説却與列女傳合乘居是四箇同/居列女傳曲沃婦曰妾聞男女之别國之大節故以)¶
　(雎鳩起興雎嚴氏曰左傳郯子五鳩備見詩經雎鳩/氏司馬此  鳩是也祝鳩氏司徒鵓鳩也四牡嘉魚)¶
　(之鵻是也鳲鳩氏司空布穀也曹風之鳲鳩是也爽/鳩氏司冦大明之鷹是也鶻鳩氏司事鷽鳩也即小)¶
　(班鳩小宛之鳴鳩與氓食桑葚之鳩是也左傳雎作/鴡杜預云摰而有别故為司馬主法則鶻音骨鷽音)¶
<pb:KR1c0030_WYG_003-7b>¶
　(學/)河北方流水之通名洲水中可居之地也窈窕幽¶
　閒之意(幽則深潜閒則安重深潜則不淺露安重則/不輕躁此貞靜之徳容也○輯録幽深而閒)¶
　(靜/也)淑善也女者未嫁之稱盖指文王之妃太姒為處¶
　子時而言也(輯録列女傳大姒禹/後有莘國姒氏之女)君子則指文王也¶
　好亦善也逑匹也毛傳之摰字與至通言其情意深¶
　至也(輯録朱子曰情雖相與深至而未嘗狎便見樂/而不淫之意○安成劉氏曰摰至字古通用如)¶
　(商書大命不摰曲禮接人之摰亦訓為至故鄭氏曰/摰之言至也謂鳥雌雄情意至然而有别也○鄱陽)¶
　(張氏曰漢世言詩者四家齊轅固生為齊詩魯申公/為魯詩燕韓嬰為韓詩毛公為毛詩齊魯韓三家詩)¶
<pb:KR1c0030_WYG_003-8a>¶
　(並立學宫毛詩至平帝時始得立齊詩亡於魏代魯/詩亡於西晉韓詩僅存外傳惟毛氏詩獨行初學記)¶
　(曰苟卿授魯國毛亨作訓詁傳以授趙國毛萇時人/謂亨為大毛公謂萇為小毛公大毛公之名惟見於)¶
　(此此毛傳者謂/毛萇之詩傳也)○興者先言他物以引起所詠之詞¶
　也周之文王生有聖徳又得聖女姒氏以為之配宫¶
　中之人(嬪御之/屬也)於其始至見其有幽閒貞靜之徳(朱/子)¶
　(又以貞靜綴於幽閒之下盖幽閒即是貞靜也但幽/閒之意是徳容不可直謂之徳故加貞靜二字而以)¶
　(徳言/之)故作是詩言彼闗闗然之雎鳩則相與和鳴於¶
　河洲之上矣此窈窕之淑女則豈非君子之善匹乎¶
<pb:KR1c0030_WYG_003-8b>¶
　言其相與和樂而恭敬亦若雎鳩之情摰而有别也¶
　(和樂則深至/恭敬則有别)後凡言興者其文意皆放(音倣/後同)此云(按/朱)¶
　(子謂凡言興者文意皆放此故嘗以此求之凡興體/有義相因者有語相應者相因相應兼備者多義不)¶
　(相因而語又不相應者絶少如此詩首章以物之偶/興人之偶摰而有别義相因也二章三章以事理當)¶
　(然為興而且上下呼喚成文則義既相因而語又相/應也中間文勢又有反順不同其例不一詳具各章)¶
　(○輯録朱子曰興起也引物以起吾意如雎鳩是摯/而有别之物引此起興猶不甚逺其他亦有全不相)¶
　(類只借物而起吾意者雖皆是興與比又畧不同也/問詩中説興處多近比體者曰然如闗雎麟趾相似)¶
　(皆是興而兼比然雖近比其體却只是興且如闗闗/雎鳩本是興起到得下面説窈窕淑女此方是入題)¶
<pb:KR1c0030_WYG_003-9a>¶
　(説那實事盖興是以一箇物事貼一箇物事説上文/興起下文便接説實事及比則不然便入題了  東)¶
　(萊吕氏曰首章以雎鳩發興後章以荇菜發興至於/雎鳩之和靜荇菜之柔順則又取以為比也興與比)¶
　(相近而難辨興之兼比者徒以為比則失其意/味矣興之不兼比者誤以為比則失之穿鑿矣)漢匡¶
　衡(輯録西漢書匡衡字稚圭東海承人也漢宣帝朝/射策甲科諸儒為之語曰無説詩匡鼎來匡説詩)¶
　(解人頥元帝時為丞相封樂安侯帝崩成帝即位衡/上疏戒妃匹勸經學威儀之則曰臣聞之師曰云云)¶
　(承音/證)曰窈窕淑女君子好逑言能致其貞淑不貳其¶
　操情欲之感無介乎容儀宴私之意不形乎動靜(數/語)¶
　(具幽間貞靜之意摰而有别此可見矣○輯録許氏/曰形乎動靜以上專釋窈窕淑女貞亦幽閒之意是)¶
<pb:KR1c0030_WYG_003-9b>¶
　(窈窕也淑即經淑字不貳其操言常致貞淑而無間/也情欲之感則有䙝狎之容而貳於貞宴私之意則)¶
　(生惰慢之氣而貳於淑無介不/形則實能致之而不貳其操矣)夫(音/扶)然後可以配至¶
　尊而為宗廟主此綱紀之首(輯録易序卦云有夫婦/然後有父子有父子然)¶
　(後有君臣程子曰夫婦人倫之始也白虎通曰綱三/綱君臣父子夫婦也紀六紀諸父兄弟族人諸舅師)¶
　(長朋友師長君臣之紀以其皆成已也諸父兄弟父/子之紀以其有親恩連也諸舅朋友夫婦之紀以其)¶
　(皆有同志為紀助也綱者張也紀者理也/大綱小紀所以張理上下整齊人道也)王教之端¶
　也(輯録孟子曰刑于寡妻大學傳/曰宜其家人而後可以教國人)可謂善説詩矣(輯/録)¶
　(毛氏曰君子后妃之德無不和諧慎固幽深若雎鳥/之有别焉然後可以風化天下夫婦有别則父子親)¶
<pb:KR1c0030_WYG_003-10a>¶
　(父子親則君臣敬君臣敬則朝廷正朝廷正則王化/成朱氏曰淑者善也是女德之至者也凡温恭慈惠)¶
　(端莊靜一皆在其中矣文王聖人也而詠其德者一/言以蔽之不過曰敬而已大姒聖女也而詠其德者)¶
　(一言以蔽之不過曰淑而已盖能敬則能自強不息/純亦不已所以為乾之健也能淑則足以配至尊奉)¶
　(宗廟所以為坤之順也故曰窈窕淑女/君子好逑言能體坤道之順以承乾也)¶
○參(初金/反)差(初宜/反)荇(行猛/反)菜左右流之窈窕淑女寤寐¶
求之求之不得寤寐思服(叶蒲/北反)悠哉悠哉輾(哲善/反)轉反¶
側¶
　興也參差長短不齊之貌荇接余也根生水底莖如¶
<pb:KR1c0030_WYG_003-10b>¶
　釵股上青下白葉紫赤圎徑寸餘浮在水面(輯録李/氏曰荇)¶
　(菜是水有之黄花葉似蓴可為苴張氏曰荇菜取其/柔順芳潔可薦之意陸氏曰鬻其白莖以苦酒浸之)¶
　(脆美可案/酒鬻即煑)或左或右言無方也(不主於一處求/之故曰無方)流順¶
　水之流而取之也或寤或寐言無時也服猶懐也悠¶
　長也輾者轉之半轉者輾之周反者輾之過側者轉¶
　之留皆卧不安席之意(留者欲轉而不轉也輾轉反/側皆作詩者自言其然寤寐)¶
　(不忘以求此后妃我閨閫中當如此也輯録輔氏曰/四字之訓極為精切亦可見古人下字之不苟也)¶
　○此章本其未得而言彼參差之荇菜則當左右無¶
<pb:KR1c0030_WYG_003-11a>¶
　方以流之矣此窈窕之淑女則當寤寐不忘以求之¶
　矣(集傳發起興之意在當字○輯録許氏曰先儒皆/取於荇菜之潔浄柔順而集傳不言只言其不可)¶
　(不求之意者豈非所謂不可不求者正以其潔浄與/柔順之故乎許氏曰詩中託物起興雖於下言之事)¶
　(多不相闋然凡言采取之物亦必本自有所用故人/曽采而詩人亦言之若無所用而人不采則詩人亦)¶
　(不言也後凡釋其物為某用者皆/謂其物所常用非必闗於詩也)盖此人此德世不¶
　常有求之不得則無以配君子而成其内治之美故¶
　其憂思之深不能自已至於如此也(輯録朱子曰此/詩看來是妾媵)¶
　(做所以形容得寤寐反/側之事外人做不到此)¶
<pb:KR1c0030_WYG_003-11b>¶
○參差荇菜左右采(叶此/禮反)之窈窕淑女琴瑟友(叶羽/已反)之¶
參差荇菜左右芼(莫報反/叶音邈)之窈窕淑女鐘鼓樂(音/洛)之¶
　興也采取而擇之也芼熟而薦之也(采擇非一端烹/煑非一道亦曰)¶
　(無方流而采采而芼則言之序也○輯録蘇氏曰求/得而采采得而芼先後之叙也凡詩之叙類如此)¶
　琴五弦或七弦(増釋許氏曰陳暘樂書琴或謂伏羲/作或謂神農作或謂帝俊使晏龍作)¶
　(其制長三尺六寸六分象朞之日廣六寸象六合弦/有五象五行腰廣四寸象四時前廣後狹象尊卑上)¶
　(圓下方象天地暉十三象十二律餘一暉象閏盖長/三尺六寸六分者中琴之度長八尺一寸者大琴之)¶
　(度也又云大琴二十弦中琴十弦小琴五弦舜弹五/弦之琴或謂七弦自陶唐時有之或謂文王加少宫)¶
<pb:KR1c0030_WYG_003-12a>¶
　(少商二弦或謂/文武各加其一)瑟二十五弦(輯録許氏曰陳暘樂書/瑟或謂伏羲作或謂神)¶
　(農晏龍作或謂朱襄氏使士逹制為五弦之瑟鼓摉/判為十五弦或謂大帝使素女鼓五十弦之瑟帝悲)¶
　(不能禁因破為二十五弦盖五十弦大瑟也二十五/弦中瑟也五弦十五弦小瑟也有頌瑟長七尺二寸)¶
　(廣一尺八寸二十/五弦盖即中瑟也)皆絲屬樂之小者也友者親愛之¶
　意也(輯録輔氏曰盖以兄/而友弟之友言也)鐘金屬(増釋陳暘樂書云/黄帝命伶倫鑄十)¶
　(二鐘和五音虞夏之時大謂之鏞小謂之鐘周制大/謂之鐘小謂之鎛一虡縣一鐘謂之特鐘一虡十二)¶
　(鐘謂之編鐘堂上擊黄鐘特鐘而堂/下編鐘應之鎛伯各反虡求許反)鼓革屬(増釋許/氏曰樂)¶
　(書云始於伊耆氏少皥氏冒革以為鼓夏后氏加四/足謂之足鼓商人貫以柱謂之楹鼓周人縣而擊之)¶
<pb:KR1c0030_WYG_003-12b>¶
　(謂之縣鼓周禮鼓人教六鼓以晉鼓鼓金奏晉/鼓長六尺六寸此常樂也餘五鼓各有所用)樂之¶
　大者也樂則和平之極也(友之樂之亦作詩者自言/其然親愛娯樂此后妃言)¶
　(我閨閫中/當如此也)○此章据今始得而言之參差之荇菜既¶
　得之則當采擇而亨芼之矣此窈窕之淑女既得之¶
　則當親愛而娛樂之矣(親愛則無間然矣而猶若未/足也和平之極則心悅誠服)¶
　(有不知手舞足蹈者矣其能得羣下之心如此固可/以見后妃之德而妾御輩又知天理之當然亦賢矣)¶
　(哉/)盖此人此德世不常有幸而得之則有以配君子¶
　而成内治故其喜樂尊奉之意不能自已又如此云¶
<pb:KR1c0030_WYG_003-13a>¶
　(以下事上故加尊奉二字輯録許氏曰關雎美后妃/之德而尤歸重於文王意謂吾君子有聖德惟得有)¶
　(德之女乃可為配盖非文王之聖德則不能擇后妃/之淑女非后妃之聖德則不足以配文王之君子今)¶
　(窈窕之淑女始可為君子之好逑觀此兩詞則主於/文王而言尤可見矣夫以宫中之妾御欲為君子得)¶
　(配以為我之内主而思之如此其切絶無妬忌之萌/是時宫中未被后妃之化非文王之德有以化之能)¶
　(如是乎及既得之也其容儀性行足以服衆心而副/前日之所望故使人喜樂尊奉之如此其至則后妃)¶
　(之德化於人者而亦見平日漸漬文王之德之深也/東萊吕氏曰后妃之德坤德也唯天下之至靜為能)¶
　(配天下之至健也萬物之原一本諸此未得之也如/之何其勿憂既得之也如之何其勿樂○慶源輔氏)¶
　(曰此詩皆興而比首章以闗雎起興因以關雎摰而/有别為比二章三章以荇菜起興亦以為比但先儒)¶
<pb:KR1c0030_WYG_003-13b>¶
　(皆取於荇菜之潔浄柔順而集傳不言只言其不可/不求之意者豈非所謂不可不求者正以其潔浄與)¶
　(柔順之/故乎)¶
　　　闗雎三章一章四句二章章八句(一章正美后/妃之德二章)¶
　　　　(三章則詩人自言其憂思喜樂之當然初無/與於文王而文王之化自可見矣輯録朱子)¶
　　　　(曰只取篇首二字以名篇後皆放此詩孔氏/曰關雎者詩篇之名金縢云公乃為  以貽)¶
　　　　(王名之曰鴟鴞然則篇名皆作者所自名名/篇之例多不過五少&KR0138;取一或偏舉兩字或)¶
　　　　(全取一句亦有捨其/篇文假外理以定稱)¶
　　　　孔子曰闗雎樂而不淫哀而不傷愚謂此言¶
<pb:KR1c0030_WYG_003-14a>¶
　　　　為此詩者得其性情之正聲氣之和也(輯録/問闗)¶
　　　　(雎樂而不淫哀而不傷是詩人性情如此抑/詩之詞意如此朱子曰是有那情性方有那)¶
　　　　(詞氣聲音又曰樂止於琴瑟鐘鼓是不淫也/若沉湎淫佚則淫矣憂止於輾轉反側是不)¶
　　　　(傷也若憂愁哭泣則傷矣此是得性情之正/輔氏曰哀樂情之發也心不宰焉則流於傷)¶
　　　　(與淫而不自知矣闗雎之詩感於性發於情/而宰於心者也其形於聲詩播諸音樂皆得)¶
　　　　(其和且/正焉)盖德如雎鳩摰而有别則后妃性情¶
　　　　之正固可以見其一端矣(摰而有别止於夫/婦之道見之故曰)¶
　　　　(一/端)至於寤寐反側琴瑟鐘鼓極其哀樂而皆¶
<pb:KR1c0030_WYG_003-14b>¶
　　　　不過其則焉(二章是哀而不傷/三章是樂而不淫)則詩人性情¶
　　　　之正又可以見其全體也(詩人即宫中之人/作此詩者也哀樂)¶
　　　　(二者不過其/則可見全體)獨其聲氣之和有不可得而聞¶
　　　　者雖若可恨然學者姑即其詞而玩其理以¶
　　　　養心焉則亦可以得學詩之本矣(學詩所以/養性情之)¶
　　　　(正而已此盖專言讀詩之法輯録雙峯饒氏/曰一章言文王有聖德而后妃亦有聖德可)¶
　　　　(為之配二章推言未得大姒之時求之如此/其切三章言始得后妃之時喜之如此其至)¶
　　　　(自他詩觀之言哀者易至於悲傷如澤陂之/詩曰有美一人傷如之何寤寐無為涕泗滂)¶
<pb:KR1c0030_WYG_003-15a>¶
　　　　(沱是也言樂者易至於淫泆如溱洧之詩曰/洧之外洵訏且樂惟士與女伊其相謔贈之)¶
　　　　(以勺藥是也惟此詩得情性之正故玩其詞/可為養心之助也  須溪劉氏曰夫子自衛)¶
　　　　(反魯考禮正樂其時師摰在魯為夫子歌周/南故曰師摰之始闗雎之亂洋洋乎盈耳哉)¶
　　　　(又曰闗雎樂而不淫哀而不傷嘗謂今世所/存之詩特其詞與義耳詩之詞未嘗亡也其)¶
　　　　(聲亡也○安成劉氏曰首章取興見樂而不/淫是后妃性情之一端也二章三章所言一)¶
　　　　(哀一樂皆不過則是詩人性情之全體也盖/由后妃與詩人性情之正如此故發於詩歌)¶
　　　　(播之音樂宜其聲氣之無不和矣然樂者所/以節夫詩之聲而有音律以養人耳歌詠以)¶
　　　　(養人心舞蹈以飬血脉此樂之全體也古樂/既亡則此詩聲氣之和所以樂不淫哀不傷)¶
<pb:KR1c0030_WYG_003-15b>¶
　　　　(者固不得聞而其所以養心者幸有詩詞之/可玩則亦尚存樂之一端而可為學詩之本)¶
　　　　(也胡氏曰關雎乃宫中人所作欲得賢妃以/配文王方其未得也寤寐反側以致其憂思)¶
　　　　(之深矣然未至於悲怨則不傷也及其得之/也琴瑟鐘鼓以宣其和樂之至矣然未至於)¶
　　　　(沉湎則不淫也推/詞語可知其情性)○匡衡曰妃(音/配)匹之際(慶/源)¶
　　　　(輔氏曰妃匹/猶言匹偶也)生民之始(輯録輔氏曰有夫/婦而后有父子也)萬¶
　　　　福之原(輯録吕氏曰后妃之德坤德也唯天/下之至靜為能配天下之至健萬化)¶
　　　　(之原一/本諸此)婚姻之禮正然後品物遂而天命全¶
　　　　(婚姻之禮正應妃匹之際言品物遂應/生民之始言天命全應萬福之原言)孔子¶
<pb:KR1c0030_WYG_003-16a>¶
　　　　論詩以關雎為始言太上者民之父母后夫¶
　　　　人之行(胡孟/反)不侔乎天地(輯録太上猶言/最上也侔齊等)則¶
　　　　無以奉神靈之統而理萬物之宜(太上居尊/位者之稱)¶
　　　　(后夫人以配人君者也其行不侔天地則婚/姻之禮不正矣上無以奉宗廟下無以治天)¶
　　　　(下國家則品物不遂而天命不全矣語意又/與上文相應輯録許氏曰品物遂而天命全)¶
　　　　(是兼人物而言謂此效皆原於婚姻/之正也下理萬物之宜上應此句)自上世¶
　　　　以來三代興廢未有不由此者也(夏之興也/以塗山其)¶
　　　　(亡也以妺喜商之興也以簡狄其亡也以妲/己周之興也以太任太姒其亡也以褒姒此)¶
<pb:KR1c0030_WYG_003-16b>¶
　　　　(三代興廢之由也集傳引此見詩首關雎以/明人君致治之本輯録朱子曰闗雎一詩文)¶
　　　　(理深奥如乾坤卦一般只可熟讀詳味不可/説至如葛覃卷耳其言迫切主於一事便不)¶
　　　　(如此了又曰讀闗雎詩便使人有齊莊中正/意思所以冠乎三百篇與記言毋不敬書言)¶
　　　　(欽明文思皆同又曰當時人被文王太姒德/化之深心膽肺腸一時換了自然不覺形於)¶
　　　　(歌詠如此故當作樂之時引為篇首以見一/時之盛為萬世之法尤是感人妙處又曰讀)¶
　　　　(詩只是將意想像去看不如他書字字要捉/縛教定詩意只是疊疊推上去因一事上有)¶
　　　　(一事一事上又有一事如關雎形容后妃之/德如此又當知君子之德如此又當知詩人)¶
　　　　(形容得意味深長如此又當知所以齊家所/以治國所以平天下人君則必當如文王后)¶
<pb:KR1c0030_WYG_003-17a>¶
　　　　(妃則必當如太姒其原如此前漢外戚傳曰/故易基乾坤詩首闗雎書美&KR0117;降夫婦之際)¶
　　　　(人道之大倫/也可不慎歟)¶
葛之覃兮施(以豉/反)于中谷維葉萋萋黄鳥于飛集于灌¶
木其鳴喈喈(叶居/奚反)¶
　賦也葛草名蔓生可為絺綌者覃延施移也(輯録孔/疏言引)¶
　(蔓移/去也)中谷谷中也(輯録孔氏曰中谷倒言者/古人語皆然詩文多類此)萋萋盛¶
　貌黄鳥鸝也(輯録孔氏曰黄鳥黄鸝留也或謂/黄栗留幽州謂之黄鸎一名倉庚)灌木¶
　叢木也喈喈和聲之逺聞也○賦者敷陳其事而直¶
<pb:KR1c0030_WYG_003-17b>¶
　言之者也盖后妃既成絺綌而賦其事追叙初夏之¶
　時葛葉方盛而有黄鳥鳴於其上也(此章推本前日/之事輯録解頥)¶
　(曰黄鳥飛鳴乃夏初之時葛方盛而未可刈也雖后/妃追叙其事然此時已可見其動女紅之思而冇念)¶
　(念不忘/之意矣)後凡言賦者放(音倣/後同)此¶
○葛之覃兮施于中谷維葉莫莫是刈(魚廢/反)是濩(胡郭/反)¶
為絺(恥知/反)為綌(去逆反叶/去畧反)服之無斁(音亦叶/弋灼反)¶
　賦也莫莫茂宻貌刈斬濩煮也精曰絺麄曰綌斁厭¶
　(於驗/反)也○此言盛夏之時葛既成矣於是治以為布¶
<pb:KR1c0030_WYG_003-18a>¶
　而服之無厭盖親執其勞而知其成之不易所以心¶
　誠愛之雖極垢(古后/反)弊而不忍厭棄也(為絺為綌所/以起無斁之)¶
　(語服之無斁又以下章澣濯之云此章亦言前日之/事以及今日之意也輯録嚴氏曰婦人驕奢之情何)¶
　(有紀極苟萌一厭心雖窮極靡麗耳目日新猶以為/不足也味服之無斁一語可見后妃之德性後世后)¶
　(妃以驕奢禍其族皆厭心為之陳氏曰知稼穡之勤/者飲食則念農功知絲麻之勤者衣服則思女功也)¶
　(輔氏曰凡人之於物易厭而不甚顧惜者以其得之/之苟而不知其用力之勞而成就之難也唯其身親)¶
　(為之則知其成之不易所以心誠愛之雖極其垢弊/而不忍厭棄也故能愛之而不厭亦可見后妃既勤)¶
　(且儉/之意)¶
<pb:KR1c0030_WYG_003-18b>¶
○言告師氏言告言歸薄汚我私薄澣(户管/反)我衣害(户/葛)¶
(反/)澣害否(方九/反)歸寧父母(莫後/反)¶
　賦也言辭也(輯録通釋曰如言采言念/薄言駕言之類皆語辭也)師女師也(言/告)¶
　(師氏已告於師氏也言告言歸使師氏告於君子也/○増釋鄱陽張氏曰毛公云女師教以婦德婦言婦)¶
　(容婦功祖廟未毁教于公宫三月祖廟既毁教于宗/室疏姆婦人五十無子出而不復嫁能以婦道教人)¶
　(者女出嫁姆隨之女子自少常教習故曰女子十年/不出𫝊姆教之但嫁前三月特就尊者之宫教成之)¶
　(耳/)薄猶少也汚煩撋(如縁反煩撋猶挼/挲也挼挲音那梭)之以去(上/聲)其¶
　汚猶治亂而曰亂也澣則濯之而已私燕服也衣禮¶
<pb:KR1c0030_WYG_003-19a>¶
　服也(増釋鄱陽張氏曰私謂平居燕私之服衣/謂行禮之服如褘音揮衣縁音彖衣之屬)害何¶
　也(輯録輔氏曰薄污薄澣者畧施其功而不為過甚/之飾於其害澣害否者各隨其宜而無雜施之苟)¶
　寧安也謂問安也(增釋梁氏曰左傳莊公二十七年/冬杞伯姬來歸寧也凡諸侯之女)¶
　(歸寧曰來出曰來歸夫人歸寧曰如某出/曰歸于某○歸寜者歸而寧問父母安否)○上章既¶
　成絺綌之服矣此章遂告其師氏使告于君子以將¶
　歸寧之意且曰盍治其私服之汚而澣其禮服之衣¶
　乎何者當澣而何者可以未澣乎我將服之以歸寧¶
　於父母矣(此章乃言今日之事輯録解頥曰師氏導/我者也則必每事而詢訪見其不敢專也)¶
<pb:KR1c0030_WYG_003-19b>¶
　(父母生我者也則必及時而問安見其不敢忘也君/子宗主我者也則必因師以致告見其不敢褻也)¶
　(增釋許氏曰后妃及將歸寧則必謀之姆師告之夫/君至於澣濯㣲事亦且咨詢而不置其勤儉恭謹之)¶
　(德備見於詞氣之間則文王/刑于寡妻之效尤著於此矣)¶
　　　葛覃三章章六句(一章主言葛二章言治葛而/為衣服三章言澣濯而告歸)¶
　　　　(寧/)此詩后妃所自作(因謀歸寧而澣濯衣/服故作此詩以見意)故¶
　　　　無賛美之詞然於此可以見其已貴而能勤¶
　　　　已富而能儉已長(展兩/反)而敬不弛於師傅已¶
　　　　嫁而孝不衰於父母是皆德之厚而人所難¶
<pb:KR1c0030_WYG_003-20a>¶
　　　　也小序以為后妃之本庶幾近之(勤儉孝敬/乃婦德之)¶
　　　　(大者故曰后妃之本輯録南軒張氏曰后妃/之貴亦必立師傅以訓之法家拂士非惟人)¶
　　　　(主不可一日無后妃亦然也周自后稷以農/為務歴世相傳其君子則重稼穯之事其室)¶
　　　　(家則重織紝之勤相與服習其艱難詠歌其/勞苦此實王業之根本也夫治常生於敬畏)¶
　　　　(而亂常起於驕肆使為國者每念稼穡之勞/而其后妃又不忘織紝之事則心之不存者)¶
　　　　(寡矣此心常存則驕矜放恣何自而生故誦/服之無斁之章則知周之所以興誦休其&KR0094;)¶
　　　　(織之章則知周之所以亡也又曰勤儉孝敬/固婦人之懿德又能不以勢之貴富時之乆)¶
　　　　(逺而有所變遷焉則尤見其德厚有常而人/所難及也解頥曰此詩三章首章是未為絺)¶
<pb:KR1c0030_WYG_003-20b>¶
　　　　(綌以前事二章是為絺綌時事三章是既為/絺綌以後事即為絺為綌而知其能勤即澣)¶
　　　　(濯無斁而知其能儉因其言告師氏而知其/能敬因其歸寧父母而知其能孝闗雎之所)¶
　　　　(謂淑指其德之全體言也此所謂/勤儉孝敬又各就其一事言也)¶
采采卷(上/聲)耳不盈頃(音/傾)筐嗟我懐人寘彼周行(叶户/郎反)¶
　賦也采采非一采也卷耳枲(音/洗)耳葉如鼠耳叢生如¶
　盤(輯録孔氏曰亦云胡枲或曰苓耳江東呼常枲葉/青白色似胡荽白華細莖蔓生可煮為茹四月中)¶
　(生子如婦人耳璫或謂耳璫草用本草/卷耳即今蒼耳今人麹蘖中多  之)頃欹也筐竹¶
　器懐思也人盖謂文王也寘舎(上/聲)也周行大道也(輯/録)¶
<pb:KR1c0030_WYG_003-21a>¶
　(朱子曰詩有三周行此及大東章/皆道路之道鹿鳴乃道義之道)○后妃以君子不¶
　在而思念之故賦此詩託言方采卷耳未滿頃筐(託/言)¶
　(采采非真/采之也)而心適念其君子故不能復(扶又/反)采而寘¶
　之大道之旁也(輯録問卷耳葛覃同是賦體又似畧/不同盖葛覃直叙其所嘗經歷之事)¶
　(卷耳則是託言也朱子曰雖不自經歷而自言我之/所懐者如此則亦是賦體也解頥白卷耳易采也頃)¶
　(筐易盈也然采之又采而不盈頃筐何也盖託言其/心在乎君子而不在乎物也於是舎之而置彼大路)¶
　(之旁焉其心之專一而不暇乎他可知也此詩見后/妃之於君子思之切憂之深望之至然有懇惻至到)¶
　(之意而無悲愁悽愴之懐盖所以憂思者情也雖憂/而不至於傷雖思而不至於悲者后妃之所以得其)¶
<pb:KR1c0030_WYG_003-21b>¶
　(性情之/正也)¶
○陟彼崔(徂回/反)嵬(五囘/反)我馬虺(呼囘/反)隤(音/頽)我姑酌彼金¶
罍維以不永懐(叶胡/偎反)¶
　賦也陟升也崔嵬土山之戴石者(爾雅石戴土為崔/嵬土戴石為殂此)¶
　(用毛傳有誤字當從爾雅之説許氏曰崔嵬/字上從山砠字旁從石有危不安身之意)虺隤馬¶
　罷(音/皮)不能升髙之病(増釋吳師道曰虺隤虺/字當作虺今文傳無誤)姑且也¶
　罍酒器刻為雲雷之象以黄金飾之(輯録孔氏曰名/罍取於雲雷故)¶
　(也言刻畫/則用木矣)永長也○此又託言欲登此崔嵬之山以¶
<pb:KR1c0030_WYG_003-22a>¶
　望所懐之人而徃從之則馬罷病而不能進於是且¶
　酌金罍之酒而欲其不至於長以為念也(謂之託言/則非實有)¶
　(此事但其意則如此爾輯録輔氏曰姑且也維/以欲其也曰且曰欲其亦可見其託言之意)¶
○陟彼髙岡我馬𤣥黄我姑酌彼兕(徐履/反)觥(古横反叶/古黄反)¶
維以不永傷¶
　賦也山脊曰岡𤣥黄𤣥馬而黄病極而變色也兕(當/從)¶
　(序姊/反)野牛一角青色重千斤觥爵也以兕角為爵也¶
　(増釋鄱陽張氏曰疏爵有五自一升至五升觥在五/爵之外其升以兕角為之有刻木形似兕角者盖無)¶
<pb:KR1c0030_WYG_003-22b>¶
　(兕角則木也三釋文一云容五升爾/雅疏兕角長  尺餘形如馬鞭柄)¶
○陟彼砠(七餘/反)矣我馬瘏(音/塗)矣我僕痡(音/敷)矣云何吁矣¶
　賦也石山戴土曰砠(砠見上/章注)瘏馬病不能進也痡人¶
　病不能行也(輯録輔氏曰馬病不能進猶可資於人/也僕病不能行則㫁不能徃矣此亦甚)¶
　(之之/辭)吁憂嘆也(輯録云何吁矣則如/何而不憂歎之乎)爾雅(輯録索隠/曰爾近也)¶
　(雅正也其書於正/字義訓為近故云)注引此作盱張目逺望也詳見何¶
　人斯篇¶
　　　卷耳四章章四句(寘彼周行發乎情也馬病僕/痡止乎禮義也皆託言也)¶
<pb:KR1c0030_WYG_003-23a>¶
　　　　此亦后妃所自作可以見其貞靜專一之至¶
　　　　矣(首章見所思之專一後三章見所守之貞/靜亦其德之一端耳輯録許氏曰貞靜言)¶
　　　　(欲出而不出專一言/反覆思文王不置)豈當文王朝㑹征伐之¶
　　　　時羑(音/酉)里拘幽之日而作歟(解頥曰羑云九/反囚於羑里輔)¶
　　　　(氏曰先生又嘗曰此詩後三章只是承首章/之意欲登髙望逺而徃從之則僕馬皆病而)¶
　　　　(不得徃故欲酌酒以自解其憂傷耳大意與/草蟲詩相似劉氏曰后妃託言方采卷耳而)¶
　　　　(適思君子則遂不能復采欲望君子而僕馬/不前則且飲酒解憂可見其心之貞靜而不)¶
　　　　(動於邪情之專一而不失其常矣至其自言/不永懐傷者又合所謂哀而不傷之意乃其)¶
<pb:KR1c0030_WYG_003-23b>¶
　　　　(性情之正發見於一端者參之關雎首章樂/而不淫則又可備見其情性全體也又按羑)¶
　　　　(里先儒以其地在相州鄴都蕩隂縣北九里/相州今彰德府是因羑水得名昔紂信崇侯)¶
　　　　(虎之諧囚文王於此文王因作拘幽操時増/釋許氏曰此詩后妃作於文王拘幽之  然)¶
　　　　(皆設辭反覆託意以見憂思焉卷耳易得頃/筐易盈采采非一而乂不盈者志不在此也)¶
　　　　(及懐人之深發為嗟嘆則遂不顧而棄之大/道之傍矣思人而不可見於是欲升髙望逺)¶
　　　　(則馬病而不可升馬豈果病哉守禮義之閑/不可得而徃也乃姑酌金罍之酒聊以自解)¶
　　　　(長念之心耳其下申此意而甚之之辭也馬/始也病今則甚而色變矣酒之在罍我酌之)¶
　　　　(也猶有度今以大觴而自酌憂愈深而駈之/欲愈力也然酒豈果能駈此鬱積之思乎終)¶
<pb:KR1c0030_WYG_003-24a>¶
　　　　(欲徃望而併僕夫亦病矣盖文王拘幽之際/臣民有奔走之勞真有至於病者至此則將)¶
　　　　(云何乎惟有長吁而已矣盖其思雖切而無/邪憂雖深而不過一唱三歎之中至誠惻怛)¶
　　　　(之心不愆禮義之則而洋溢於言/語之表非德之至其孰能與於此)然不可考¶
　　　　矣¶
南有樛(居蚪/反)木葛藟(力軌/反)纍(力追/反)之樂(音/洛)只(之氏/反)君子¶
福履綏之¶
　興也南南山也木下曲曰樛藟葛類(輯録孔氏曰一/名巨𤓰亦延蔓)¶
　(生○本草注曰蔓延木上葉如葡蔔而小五月開花/七月結實青黒微赤即詩云藟也此藤大者盤薄又)¶
<pb:KR1c0030_WYG_003-24b>¶
　(名千/嵗藟)纍猶繫也只語助辭君子自衆妾而指后妃猶¶
　言小君内子也(樂只君子猶言喜此君子南山有臺/及采菽篇義同輯録朱子曰夫人稱)¶
　(小君大夫妻稱内子妾謂嫡曰女君則后妃有君子/之德固可以君子目之  問君子作后妃亦無害否)¶
　(曰以文義推之不得不作后妃若作文王恐大隔越/了某註詩傳盖皆推尋其脉理以平易求之不敢用)¶
　(一毫私意大抵古人/道言語自是不泥著)履禄綏安也○后妃能逮下而¶
　無嫉妬之心故衆妾樂其德而稱願之曰南有樛木¶
　則葛藟纍之矣樂只君子則福履綏之矣(木下曲而為/葛所纍德下)¶
　(及而為福所綏亦以卑順受益之意為興也輯録輔/氏曰此詩雖是興體然亦兼比意與闗雎同意其意)¶
<pb:KR1c0030_WYG_003-25a>¶
　(以為木枝以下垂之故葛藟得纍而蔓之喻后/妃能以惠下逮衆妾故衆妾得上附而事之也)¶
○南有樛木葛藟荒之樂只君子福履將之¶
　興也荒奄也(奄即/掩字)將猶扶助也¶
○南有樛木葛藟縈(鳥營/反)之樂只君子福履成之¶
　興也縈旋成就也(旋則奄之周就則更有厯乆而不/替之意此盖極其盛大悠乆而言)¶
　(之/也)¶
　　　樛木三章章四句(輔氏曰纍而後荒荒而後縈/綏而後將將而後成言之序)¶
　　　　(也又曰其美夫人也無夸辭其禱夫人也無/侈説此又可見衆妾性情之正也吕氏曰漢)¶
<pb:KR1c0030_WYG_003-25b>¶
　　　　(之二趙隋之獨孤唐之武后禍至亡國樛木/后妃詩人安得不深嘉而屢歎之乎○増釋)¶
　　　　(金履祥曰此詩上二句/興而比下二句樂而頌)¶
螽(音/終)斯羽詵詵(所巾/反)兮宜爾子孫振振(音/真)兮¶
　比也螽斯蝗屬(輯録問螽即是春秋所書之螽竊疑/斯字只是語辭朱子曰詩中固冇以)¶
　(斯為語辭者如鹿斯之奔湛湛露斯之類是也/然七月詩乃云斯螽動股則恐螽斯是名也)長而¶
　青長角長股能以股相切作聲(輯録此言以股相磨/切而作聲後章言薨)¶
　(薨為摮飛聲則是/飛時其翅有聲也)一生九十九子(輯録陳氏曰言羽/者螽斯羽蟲也無)¶
　(羊之詩羊言角牛/言耳狀物多如此)詵詵和集貌爾指螽斯也振振盛¶
<pb:KR1c0030_WYG_003-26a>¶
　貌○比者以彼物比此物也后妃不妬忌而子孫衆¶
　多故衆妾以螽斯之羣處(上/聲)和集而子孫衆多比之¶
　言其有是德而宜有是福也(輯録有是德不妬忌也/有是福子孫衆多也通)¶
　(釋曰管蔡世家云武王同母兄弟十人伯邑考武王/發管叔鮮周公旦蔡叔度曹叔振鐸郕叔武霍叔處)¶
　(康叔封&KR0389;季載此/其多子之驗也)後凡言比者放此(輯録朱子曰言/螽斯以比后妃)¶
　(之子孫衆多子孫振振却自是説螽斯之子孫不是/説后妃之子孫也盖比詩多不説破這意然亦有説)¶
　(破者此前數篇賦比興皆已備矣/自此推之令篇篇各有著落乃好)¶
○螽斯羽薨薨兮宜爾子孫繩繩兮¶
<pb:KR1c0030_WYG_003-26b>¶
　比也薨薨群飛聲繩繩不絶貌¶
○螽斯羽揖揖(側立/反)兮宜爾子孫蟄蟄(直立/反)兮¶
　比也揖揖㑹聚也蟄蟄亦多意(輯録吕氏曰螽斯始/化其羽詵詵然比次)¶
　(而起已化則齊飛薨薨然有聲既飛復斂羽/揖揖然而聚歷言衆多之狀其變如此也)¶
　　　螽斯三章章四句(反覆歎詠輯録朱子曰不妬/忌是后妃之一節闗雎所論)¶
　　　　(却是全體鄭氏曰婦人之德莫大於不妬忌/盖功容可勉而根於情者難自克也○南軒)¶
　　　　(曰后妃多子孫推本其然則由不妬忌而已/故繼樛木之後考索曰螽斯蝗蟲之類耳而)¶
　　　　(乃取之以喻后妃疑若不倫是不然詩人亦/取其合於德如何耳如雎鳩亦取其德之合)¶
<pb:KR1c0030_WYG_003-27a>¶
　　　　(也解頥曰樛木美后妃不妬忌而衆妾有祝/願之誠螽斯美后妃不妬忌而子孫有衆多)¶
　　　　(之盛盖正家之道始於閨門尊卑之分雖不/可以不嚴而必均其施於房帷之間貴賤之)¶
　　　　(位雖不可以不定而必霈其澤於衽席之上/故上無嫉妬之心則下無怨恨之意和氣充)¶
　　　　(溢瑞慶流衍福履之綏子孫之衆自有不期/然而然者矣噫此文王大姒之德所以為盛)¶
　　　　(而有周八百年之業所/以必自此而基之也與)¶
桃之夭夭(於驕/反)灼灼其華(芳無呼/𤓰二反)之子于歸宜其室家¶
(古胡古/牙二反)¶
　興也桃木名華紅實可食夭夭少(去/聲)好之貌灼灼華¶
<pb:KR1c0030_WYG_003-27b>¶
　之盛也(輯録嚴氏曰灼灼鮮明貌謂/盛故鮮明非訓灼灼為盛)木少則華盛(輯/録)¶
　(嚴氏曰夭夭以桃言指桃木/也灼灼以華言指桃華也)之子是子也此指嫁者¶
　而言也(輯録孔氏曰之子桃夭謂嫁者之子漢廣則/貞潔之子東山言其妻白華斥幽王各隨其)¶
　(事而/名之)婦人謂嫁曰歸(輯録公羊傳王曰婦人生以父/母為家嫁以夫為家故謂嫁曰)¶
　(歸/)周禮仲春令(去/聲)㑹男女(會合也言合昏也地官媒/氏鄭注云仲春隂陽交以)¶
　(成昏禮順/天時也)然則桃之有華正昏姻之時也宜者和順¶
　之意室謂夫婦所居家謂一門之内○文王之化自¶
　家而國男女以正婚姻以時(輯録禮義明則上下不/亂故男女以正事治則)¶
<pb:KR1c0030_WYG_003-28a>¶
　(財用不乏故/合姻以時)故詩人因所見以起興而歎其女子之¶
　賢知其必有以宜其室家也(木少則花盛女賢則家/和亦有相因之義輯録)¶
　(解頥曰宜者和順之意和則不乖順則無逆此非勉/強所能致也必孝不衰於舅姑敬不違於夫子慈不)¶
　(遺於卑㓜義不咈於夫之兄弟而後可以謂之宜也/然由后妃敎化行而倡於上之子則效而應於下故)¶
　(于歸之際見者知其必有以宜室/宜家焉此亦可以觀感應之幾矣)¶
○桃之夭夭有蕡(浮雲/反)其實之子于歸宜其家室¶
　興也蕡實之盛也家室猶室家也¶
○桃之夭夭其葉蓁蓁(則申/反)之子于歸宜其家人¶
<pb:KR1c0030_WYG_003-28b>¶
　興也蓁蓁葉之盛也家人一家之人也(輯録朱子曰/室家家室家)¶
　(人變文以叶韻爾陳氏曰既曰宜其室家又曰宜其/家人則可見男女以正之義也如父母國人皆賤之)¶
　(則非所謂宜矣血氣之使尤甚於少年故少/艾之女不閑於婦道輕鋭之士不堅於臣節)¶
　　　桃夭三章章四句(輔氏曰自華而實自實而葉/言之序也愚謂桃之花是因)¶
　　　　(所見時物以起興實與葉則承華為興反覆/詠歌耳増釋許氏曰詩人見親迎者而作此)¶
　　　　(詩一章言華二章言實三章言葉自華而有/實又見其葉之盛盖自仲春至於春莫非一)¶
　　　　(時也而皆曰之子子歸所見非一女矣宜其/家之德則同也可見文王之化行於近逺女)¶
　　　　(子皆有德之人則於其室家/又胥教訓風俗安得不厚乎)¶
<pb:KR1c0030_WYG_003-29a>¶
肅肅兎罝(子斜反又子/余反與夫叶)椓之丁丁(陟耕/反)赳赳武夫公侯¶
干城¶
　興也肅肅整飭貌罝罟也丁丁椓杙(音/弋)聲也(椓扣也/杙橜也)¶
　(椓其杙所以施網罟輯録按韻椓從木與斵同故嚴/氏謂椓伐杙橜之聲從手説文擊也許氏曰擊橜於)¶
　(地中張罝/其上也)﨣﨣武貌干盾(唇上/聲)也干城皆所以扞外¶
　而衛内者○化行俗美賢才衆多雖罝兎之野人而¶
　其才之可用猶如此故詩人因其所事以起興而美¶
　之(此止美其人非美其兎罝也但借其/所事為起語而用肅肅赳赳相呼應)而文王德化¶
<pb:KR1c0030_WYG_003-29b>¶
　之盛因可見矣(輔氏曰公侯即文王也稱文王曰公/侯此其未嘗稱王之可驗者也輯録)¶
　(朱子曰聞椓杙之聲而視其人甚勇可為干城者也/田野之人皆有可用之才足以見賢才衆多矣此詩)¶
　(極其尊稱不過曰公侯而已凡雅頌稱王者皆追王/後所作爾  問兎罝詩作賦看得否曰亦可但其辭)¶
　(上下相應恐當為興/然亦是興之賦也)¶
○肅肅兎罝施于中逵赳赳武夫公侯好仇(叶渠/之反)¶
　興也逵九達之道(増釋爾雅釋宫曰一達謂之道路/長道二達謂之岐旁岐道交出三)¶
　(達謂之劇旁數道交錯四達謂之衢交道四出五達/謂之康史記所謂康莊之衢六逹謂之莊七逹謂之)¶
　(劇驂三道交復有一岐出者八達謂之崇期/四道交出九達謂之逵四道交出復有旁通)仇與逑¶
<pb:KR1c0030_WYG_003-30a>¶
　同匡衡引闗雎亦作仇字公侯善匹猶曰聖人之耦¶
　(漢書董仲舒賛云/伊吕聖人之耦)則非特干城而已歎美之無已也¶
　下章放此(干城以才言好/仇腹心以德言)¶
○肅肅兎罝施于中林赳赳武夫公侯腹心¶
　興也中林林中腹心同心同德之謂則又非特好仇¶
　而已也(輯録吕氏曰曰干城曰好仇曰腹心其詞浸/重亦歎美無已之意也○増釋嚴氏曰中逵)¶
　(人所見之地肅肅可也以中林無/人之地猶見恭敬則其賢可知也)¶
　　　兎罝三章章四句(賛美之意以漸而深○桃夭/見女子之賢兎罝見男子之)¶
<pb:KR1c0030_WYG_003-30b>¶
　　　　(賢輯録輔氏曰文王之時固多賢者此特言/武夫者見其無所不備也且文王於武事尚)¶
　　　　(矣而此及棫樸所謂六師及之者亦可見當/時俗尚之萬一夫三分天下有其二雖是德)¶
　　　　(化之盛而天下歸之然遏宻侵阮伐崇戡黎/之後其於武事大畧可觀矣解頥曰兎罝肅)¶
　　　　(肅言其敬赳赳言其勇以武夫之賤而才可/以為干城德可以為好仇為腹心是何人才)¶
　　　　(之盛哉盖幸而遇聖人之世又幸而生聖人/之國則又涵濡聖人之化固宜其成就之若)¶
　　　　(此也雖以罝兎之野人而其才德之美若此/則其在官使者從可知矣嚴氏曰一章言其)¶
　　　　(勇而忠二章言其勇而/良三章言其勇而智也)¶
采采芣(音/浮)苢(音/以)薄言采(叶此/禮反)之采采芣苢薄言有(叶羽/已反)¶
<pb:KR1c0030_WYG_003-31a>¶
之¶
　賦也芣苢車前也大葉長穂好生道旁(輯録稗雅曰/芣苢一名馬)¶
　(舄一名車前一名當道好生牛馬迹中韓詩云直曰/車前瞿曰芣苢生於兩旁謂之瞿程子曰薄言發語)¶
　(辭/)采始求之也有既得之也(得之者得之而為己有/也盖積於地而未斂耳)¶
　○化行俗美家室和平婦人無事相與采此芣苢而¶
　賦其事以相樂也(賦役輕衣食足男女正長㓜宜/然後他無所事而及此細故也)采¶
　之未詳何用或曰其子治難産(輯録毛氏曰宜懐妊/焉○本草曰強隂益)¶
　(精令人有子輔氏曰陸璣以為治難産而先生獨取/之者盖以今醫治難産者用其子故也毛氏以為宜)¶
<pb:KR1c0030_WYG_003-31b>¶
　(懐妊者亦只是陸璣之意/非謂其能治人之無子也)¶
○采采芣苢薄言掇(都奪/反)之采采芣苢薄言捋(力活/反)之¶
　賦也掇拾也捋取其子也¶
　采采芣苢薄言祮(音/結)之采采芣苢薄言襭(户結/反)之¶
　賦也袺以衣貯之而執其衽也襭以衣貯之而扱(音/㨂)¶
○其衽於帶間也(輯録衽者衣之襟/也帶者腰之帶也)¶
　　　芣苢三章章四句(采之有之然後掇之捋之然/後祮之襭之言之序也輯録)¶
　　　　(輔氏曰薄猶少畧也雖薄言采之而采之之/多以至於袺與襭焉其形於歌詠意簡而辭)¶
<pb:KR1c0030_WYG_003-32a>¶
　　　　(複如此則又可見其和平之意矣曰采曰有/則始求而既得之辭曰掇曰捋則正采而拾)¶
　　　　(取其子之辭曰袺曰襭則既采而攜以歸之/辭○増釋許氏曰朱子之説化行俗美家室)¶
　　　　(和平盖教化流行風俗淳美夫夫婦婦各得/其宜家給人足徭役不興莫不遂其生生之)¶
　　　　(道故婦人以有子為樂而同賦此詩也吳師/道曰此詩終篇言樂不出樂字讀之自見意)¶
　　　　(思此文/字之妙)¶
南有喬木不可休息(吳氏曰韓/詩作思)漢有游女不可求思漢¶
之廣(叶古/曠反)矣不可泳(叶于/誑反)思江之永(叶弋/亮反)矣不可方(叶/甫)¶
(妄/反)思¶
<pb:KR1c0030_WYG_003-32b>¶
　興而比也上竦無枝曰喬(輯録毛傳云南方之木爾/雅曰小枝上繚為喬注細)¶
　(枝皆翹/繚向上)思語辭也(輯録孔氏曰毛傳先言思辭然後/始言漢上游女疑息字作思詩之)¶
　(大體韻在辭上疑休/求為韻二字俱作思)篇内同漢水出興元府嶓冢山¶
　至漢陽軍大别山入江(増釋許氏曰水經漾水出隴/西氐道縣嶓冢山東至武都)¶
　(為漢水酈道元謂漢水有東西二源東源出氐道東/流為漢西源出隴西㑹泉逕葭萌入漢始源曰沔漢)¶
　(地理志隴西郡氐道縣漾水所出至武都為漢此禹/貢嶓冢導漾東流為漢及水經所言者是也即道元)¶
　(所謂東源也氐道則宋秦州之地武都階州也又樂/史寰宇記興元府三泉縣東二十八里北冢山沔水)¶
　(所出下流為漢大别山在今/漢陽府漢陽縣之嶓是也)江漢之俗其女好遊漢¶
<pb:KR1c0030_WYG_003-33a>¶
　魏以後猶然如大堤之曲可見也(輯録通釋曰李詩/注曰大堤漢水之)¶
　(堤大堤曲宋隋王誕為襄州時作樂府遺聲都邑三/十四曲有大堤曲古詞云朝發襄陽城暮至大堤曲)¶
　(大堤諸女兒/花艶驚郎目)泳潜行也江水出永康軍岷山東流與¶
　漢水合東北入海永長也方桴(音/孚)也(截流横渡故以/廣言循流上下)¶
　(故以/永言)○文王之化自近而逺先及於江漢之間而有¶
　以變其淫亂之俗(輯録胡氏曰此文王修身齊家之/道美化之行見諸南國者如此)¶
　故其出游之女人望見之而知其端莊靜一(端莊以/容貌言)¶
　(靜一以/性情言)非復(去/聲)前日之可求矣因以喬木起興(上竦/無枝)¶
<pb:KR1c0030_WYG_003-33b>¶
　(之木不可休端莊靜一之女不可求皆能/絶人覬望之心者故以語相呼而為興)江漢為比¶
　而反復(入/聲)詠歎之也(女子出游本非禮而其淫亂之/俗則變矣此被文王之化之始)¶
　(也輯録通釋曰上四句以喬木不可休對游女不可/求而言故屬興下四句但言漢廣不可泳江永不可)¶
　(方以比貞女不復可求之意而不說其所比之事故/屬比此其興比體製之殊備見於一章之内後凡言)¶
　(興與比者其文意/亦皆倣此章云)¶
○翹翹(祈遙/反)錯薪言刈其楚之子于歸言秣其馬(叶滿/補反)¶
漢之廣矣不可泳思江之永矣不可方思¶
　興而比也(楚冝薪女宜室錯薪之楚而得刈之之子/之馬而得秣之是皆可喜可願之事也故)¶
<pb:KR1c0030_WYG_003-34a>¶
　(用語相呼而為興悅之至則發乎情敬之深則/止乎禮義輯録箋曰楚雜薪之中尤翹翹者)翹翹¶
　秀起之貌錯雜也楚木名荆屬之子指游女也秣飼¶
　(音/嗣)也○以錯薪起興而欲秣其馬則悦之至以江漢¶
　為比而歎其終不可求則敬之深¶
　翹翹錯薪言刈其蔞(音/閭)之子于歸言秣其駒漢之廣¶
矣不可泳思江之永矣不可方思¶
　興而比也蔞蔞蒿也葉似艾青白色長數寸生水澤¶
　中(諸本説本髙一丈餘四尺盖葉長數寸本則髙丈/餘乾之可以為薪故刈之也輯録翹翹然雜薪之)¶
<pb:KR1c0030_WYG_003-34b>¶
　(中者/蔞也)駒馬之小者¶
　　　漢廣三章章八句(輯録解頥曰漢之廣者不可/泳江之永者不可方以比女)¶
　　　　(德之端莊靜一者不可求也言今日之不可/求則知前日之可求矣前日之可求衰世之)¶
　　　　(俗也今日之不可求聖人之化也夫觀聖人/之化不於其他而必於江漢之㳺女何也曰)¶
　　　　(天下之治正家為先録一漢廣以見天下之/家正也天下之家正而天下治矣非被聖人)¶
　　　　(之化而能若是哉○増釋一章言不可求思/見而賛美之辭二章三章言秣馬秣駒恱慕)¶
　　　　(不已之辭則能知其髙㓗而終不可求故其/言亦不失乎情性之正此可見男女皆被文)¶
　　　　(王之化/之深也)¶
<pb:KR1c0030_WYG_003-35a>¶
遵彼汝墳伐其條枚(叶莫/悲反)未見君子惄(乃歴/反)如調(張留/反)¶
飢¶
　賦也遵循也汝水出汝州天息山逕蔡潁州入淮(逕/猶)¶
　(經也由也輯録汝州今南陽府汝州蔡州今/汝寧府隷河南潁州今鳯陽府潁州直隷)墳大防¶
　也(防所以捍水其/形穹然如墳也)枝曰條幹曰枚(輯録程子曰君子/從役於外婦人為)¶
　(樵薪之事嚴氏曰親/伐薪則庶人之妻)惄飢意也調一作輖重(去/聲)也(輯/録)¶
　(羅氏曰惄本訓思但飢之思食意又惄然故傳言飢/意而非飢狀釋文曰調又作輖廣韻注曰輖重載也)¶
　○汝旁之國亦先被文王之化者故婦人喜其君子¶
<pb:KR1c0030_WYG_003-35b>¶
　行役而歸因記其未歸之時思望之情如此而追賦¶
　之也¶
○遵彼汝墳伐其條肄(以自/反)既見君子不我遐棄¶
　賦也斬而復生曰肄遐逺也○伐其枚而又伐其肄¶
　則踰年矣(増釋踰年見/行役之乆也)至是乃見其君子之歸而喜¶
　其不逺棄我也¶
○魴(符方/反)魚赬(勅貞/反)尾王室如燬(音毁/下同)雖則如燬父母¶
孔邇¶
<pb:KR1c0030_WYG_003-36a>¶
　比也魴魚名身廣而薄少力細鱗(輯録陸璣曰魴一/名魾江東呼為鯿)¶
　(鯿音邉稗雅云魴青鯿細鱗縮頭濶腹其廣/方其厚褊故曰魴亦曰鯿魴方也鯿褊也)赬赤也¶
　魚勞則尾赤(輯録養生經魚勞則/尾赤人勞則髪白)魴尾本白而今赤¶
　則勞甚矣(脆弱之資不任於勞苦有若是也也/増釋喻君子勞苦而容瘁盖閔之)王室¶
　指紂所都也燬焚也父母指文王也孔甚邇近也○¶
　是時文王三分天下有其二而率商之叛國以事紂¶
　故汝墳之人猶以文王之命供紂之役其家人見其¶
　勤苦而勞(去聲下/如字)之曰汝之勞既如此而王室之政¶
<pb:KR1c0030_WYG_003-36b>¶
　方酷烈而未已雖其酷烈而未已然文王之德如父¶
　母然望之甚近亦可以忘其勞矣此序所謂婦人能¶
　閔其君子猶勉之以正者盖曰雖其别離之乆思念¶
　之深而其所以相告語者猶有尊君親上之意而無¶
　情愛狎昵之私則其德澤之深風化之美皆可見矣¶
　(輯録通釋曰婦人之伐枚伐肄則别其夫之乆矣惄/如輖飢則念其夫之深矣然其乆别於行役之勞宜)¶
　(有怨上之意相見於深思之餘宜有情昵之私今乃/有親上之語以相慰則可見文王德澤之深而其無)¶
　(情昵之私言則又可/見文王風化之美也)一說父母甚近不可以懈於王¶
<pb:KR1c0030_WYG_003-37a>¶
　事而貽其憂亦通(後説/未優)¶
　　　汝墳三章章四句(一章述未見之思也二章陳/既見之樂也三章則閔其勞)¶
　　　　(而勸以義也○漢廣變淫風汝墳識公義二/詩見淺深之間輯録輔氏曰且以紂之無道)¶
　　　　(天下離心而汝墳之民尚以文王之命服紂/之役則文王之德孚於人心者可見矣不惟)¶
　　　　(此也至於婦人亦知以文王為父母而勉其/君子以尊君親上之意則文王之化為不可)¶
　　　　(及矣解頥曰周南十一篇而南國之詩僅居/其二何也曰漢廣汝墳之間是非一國也而)¶
　　　　(其被聖人之化則一而已矣不録則無以見/其風俗之美盡録則又有不勝其可録者焉)¶
　　　　(故録一漢廣以見其德之端莊其性之靜一/者非特一女而已也録一汝墳以見其意之)¶
<pb:KR1c0030_WYG_003-37b>¶
　　　　(忠厚其志之專慤者又非特一行役之婦人/而已也是時王化自北而南故觀於桃夭而)¶
　　　　(見化之行於國中者如此觀於漢廣汝墳而/見化之行於南國者又如此詩亦何以多為)¶
　　　　(哉○増釋許氏曰文王德澤漬人既深民日/游於皥皥之中盖不知紂之虐也及宫室臺)¶
　　　　(榭陂池侈服為之不厭徴求繇役毒痛四海/文王率域之民以事之婦人綜理家事伐枚)¶
　　　　(肄勤勞日乆念其夫君切矣至其歸也語王/政之酷烈若火始&KR0395;以彼之甚暴始知文王)¶
　　　　(之至仁故其為辭道思念之常無怨悱之意/樂父母在邇之可恃以虐政在逺而莫我加)¶
　　　　(昔商民樂湯之仁而不知桀之虐曰夏罪其/如台今周民雖知紂之虐而曰父母孔邇易)¶
　　　　(地皆/然也)¶
<pb:KR1c0030_WYG_003-38a>¶
麟之趾振振(音/真)公子(叶奬/里反)于(音吁/下同)嗟麟兮¶
　興也麟麕(俱倫/反)身牛尾馬蹄毛蟲之長(上/聲)也趾足也¶
　麟之足不踐生草不履生蟲(増襗鄱陽張氏曰疏麕/身牛尾馬蹄五彩腹下)¶
　(黄髙丈二圓蹄一角角端有肉音中鍾吕行中規矩/遊必擇地詳而後處不履生䖝不踐生草不群居不)¶
　(侣行不入陷穽不罹羅/網王者至仁則出也)振振仁厚貌于嗟嘆辭○文¶
　王后妃德脩于身而子孫宗族皆化於善故詩人以¶
　麟之趾興公之子(以此仁厚之意為興而麟/字呼公字趾字呼子字)言麟性¶
　仁厚故其趾亦仁厚文王后妃仁厚故其子亦仁厚¶
<pb:KR1c0030_WYG_003-38b>¶
　然言之不足故又嗟嘆之言是乃麟也何必麕身牛¶
　尾而馬蹄然後為王者之瑞哉(以物為瑞不若以人/為瑞○増釋彭氏曰)¶
　(非麟無仁厚之趾非文王無仁厚之公子/此其仁之皆有所本安得不使人重嘆哉)¶
○麟之定(都佞/反)振振公姓于嗟麟兮¶
　興也定額也麟之額未聞或曰有額而不以抵也公¶
　姓公孫也姓之為言生也(託言子姓兄/弟與此義同)¶
○麟之角(叶盧/谷反)振振公族于嗟麟兮¶
　興也麟一角角端有肉(輯録漢終軍傳曰麟角戴肉/設武備而不為害所以為仁)¶
<pb:KR1c0030_WYG_003-39a>¶
　公族公同髙祖祖廟未毁有服之親(諸侯五廟太祖/以外髙曽祖禰)¶
　(而已髙祖已上毁廟而祧公即宗子而為君公者也/支庶之後與之同髙祖則廟未祧服未盡故為公族)¶
　(○増釋鄱陽張氏曰春秋文公二年公羊傳何休/註毁廟謂親過髙祖毁其廟藏其主于太祖廟中)¶
　　　麟之趾三章章三句(始言公子繼言公孫終言/公族以親疎為次序輯録)¶
　　　　(解頥曰此詩見麟性之仁者其體雖不一而/固無一體之不仁始焉即物以興乎人終焉)¶
　　　　(因人而/擬諸物)¶
　　　　序以為闗雎之應得之(輯録應效也彭氏曰/闗雎之應雖無麟而)¶
　　　　(若麟之時春秋之作/雖有麟而非麟之時)¶
<pb:KR1c0030_WYG_003-39b>¶
　　　　周南之國十一篇三十四章百五十九句¶
　　　　　按此篇首五詩皆言后妃之德闗雎舉其¶
　　　　　全體而言也(志行在己德惠/及人此詩可見)葛覃卷耳言¶
　　　　　其志行(去/聲)之在已樛木螽斯美其德惠之¶
　　　　　及人皆指其一事而言也其詞雖主於后¶
　　　　　妃然其實則皆所以著明文王身脩家齊¶
　　　　　之效也至於桃夭兎罝芣苢則家齊而國¶
　　　　　治之效漢廣汝墳則以南國之詩附焉而¶
<pb:KR1c0030_WYG_003-40a>¶
　　　　　見天下已有可平之漸矣若麟之趾則又¶
　　　　　王者之瑞有非人力所致而自至者故復¶
　　　　　以是終焉而序者以為關雎之應也夫其¶
　　　　　所以至此后妃之德固不為無所助矣然¶
　　　　　妻道無成則亦豈得而專之哉(輯録坤卦/文言地道)¶
　　　　　(也妻道也臣道也地/道無成而代有終也)今言詩者或乃專美¶
　　　　　后妃而不本於文王其亦誤矣(天下之本/在國國之)¶
　　　　　(本在家家之本在身此之謂也輯録輔氏/曰張子謂今之言詩者字為之訓句為之)¶
<pb:KR1c0030_WYG_003-40b>¶
　　　　　(釋未有全得一篇之意者而先生為詩非/止全得一篇之意者至於此論則又全得)¶
　　　　　(周公集此二南之㫖句句有事實意味可/玩無一毫穿鑿牽合之私熟讀之自見與)¶
　　　　　(大學中庸二解同功是豈/拘於序說者所能及哉)¶
　　　召南一之二¶
　　　　召(音/邵)地名召公奭之采(音/菜)邑也(輯録召公姬/姓或以為文)¶
　　　　(王庶子勝殷後封於比燕留周佐政食/邑於召卒謚曰康長子繼燕支子繼召)舊説¶
　　　　扶風雍(去/聲)縣南有召亭即其地今雍縣析為¶
　　　　岐山天興二縣未知召亭的在何縣(輯録史/記正義)¶
<pb:KR1c0030_WYG_003-41a>¶
　　　　(云召亭在岐/山縣西南)餘已見周南篇¶
維鵲有巢維鳩居(叶婦/御反)之之子于歸百兩(如字又/音亮)御(五/嫁)¶
(反叶魚/據反)之¶
　興也鵲鳩皆鳥名鵲善為巢其巢最為完固鳩性拙¶
　不能為巢或有居鵲之成巢者之子指夫人也兩一¶
　車也一車兩輪故謂之兩御迎也諸侯之子嫁於諸¶
　侯送御皆百兩也(輯録此説取毛傳愚恐詩人亦攝/盛言之爾諸侯送御車數未必如)¶
　(是之多士昏禮從車二乗/等而上之亦恐不及百乗)○南國諸侯被文王之化¶
<pb:KR1c0030_WYG_003-41b>¶
　能正心脩身以齊其家其女子亦被后妃之化而有¶
　專靜純一之德(專靜則有常純一則不二女/德之正而類乎鳩之拙者也)故嫁於¶
　諸侯而其家人美之曰維鵲有巢則鳩來居之是以¶
　之子于歸而百兩迎之也此詩之意猶周南之有闗¶
　雎也(鳩性拙宜居鵲之成巢夫人有德而宜受諸侯/之盛禮興主鳩得鵲巢盖取得所宜得之意也)¶
　(輯録輔氏曰此詩之意如周南之有闗雎者説得最/好便見周公當時集此二南詩意盖欲人知夫治國)¶
　(平天下之道自脩身齊家始也然楊氏亦嘗發此義/曰鵲巢言夫人之德猶闗雎之言后妃也盖自天子)¶
　(至於諸侯大夫刑于家邦無二道也○増釋南軒張/氏曰維其專靜均一能端然享之是乃夫人之德也)¶
<pb:KR1c0030_WYG_003-42a>¶
　(有所作為則/非婦道矣)¶
○維鵲有巢維鳩方之之子于歸百兩將之¶
　興也方有之也將送也¶
○維鵲有巢維鳩盈之之子于歸百兩成之¶
　興也盈滿也謂衆媵(音/孕)姪(音迭又/音秩)娣之多(此以衆妾/姪娣之多)¶
　(釋盈字則是以鳩為比而不得謂之興矣宜詳輯録/諸侯取一國則二國媵之夫人自有姪娣二國之女)¶
　(亦各有姪娣故一取九女夫人有姪/娣士或娣或姪兄女曰姪娣女弟也)成成其禮也¶
　　　鵲巢三章章四句(一章徃迎二章/來嫁三章合婚)¶
<pb:KR1c0030_WYG_003-42b>¶
于以采蘩于沼于沚于以用之公侯之事(叶上/止反)¶
　賦也于於也蘩白蒿也(輯録本草曰蓬蒿也似青蒿/而葉麤上有白毛從初生至)¶
　(枯白於衆蒿頗似細艾三月採爾雅所/謂皤蒿也秋香美可生食又可蒸為葅)沼池也沚渚¶
　也(輯録爾雅小洲曰渚/小渚曰沚小沚曰坁)事祭事也(蘩可以食可以/為葅故用以祭)○¶
　南國被文王之化諸侯夫人能盡誠敬以奉祭祀而¶
　其家人叙其事而美之也或曰蘩所以生&KR0094;(此説有/七月采)¶
　(蘩祁祁/可證)盖古者后夫人有親&KR0094;之禮此詩亦猶周南¶
　之有葛覃也(供祭親蠶二説皆可然&KR0094;與葛皆為衣/服二詩相對則後説為切輯録問采蘩)¶
<pb:KR1c0030_WYG_003-43a>¶
　(只作祭祀説自是曉然若作&KR0094;事雖與葛覃同類而/恐實非也葛覃是女功采蘩是婦職以為同類亦無)¶
　(不可何必以為&KR0094;事而後同耶/朱子曰此説亦姑存之而已)¶
○于以采蘩于澗之中于以用之公侯之宫¶
　賦也山夾水曰澗宫廟也或曰即記所謂公桑&KR0094;室¶
　也(公家養&KR0094;之所也出祭義輯録東匯陳氏/曰公桑公家之桑也&KR0094;室養&KR0094;之室也)¶
○被(皮寄/反)之僮僮(音/同)夙夜在公被之祁祁薄言還歸¶
　賦也被首飾也編(偏上聲/又如字)髪為之(編他髪以為首飾/若假髻然輯録孔)¶
　(疏少牢云主婦被錫此周禮所謂次也嚴氏曰王后/六服褖衣為燕居及御于王服首服次鞠衣展衣則)¶
<pb:KR1c0030_WYG_003-43b>¶
　(首服編皆非祭祀秦溪楊氏曰今去古益逺副編次/之制不復得見其詳鄭注以少牢被錫讀為髪鬄當)¶
　(周禮首服次未敢以為/必然也又見君子偕老)僮僮竦敬也夙早也公公所¶
　也(輯録朱子謂宗廟之中非私/室也謝氏曰齊廬之類)祁祁舒遲貌去事有儀¶
　也(舎其事而去矣猶/不失乎容儀矣)祭義曰及祭之後陶陶(音/遙)遂遂¶
　如將復(音/阜)入然(輯録鄭氏曰陶陶遂遂相隨行之貌/思念既深如覩親將復入也方氏曰)¶
　(陶陶言思親之心存乎内遂遂言思親之心達乎/外祭後猶如此者以其如將復入故也陶如字)不¶
　欲遽去愛敬之無已也(夙夜在公供時事也薄言還/歸事畢時也始則即事有儀)¶
　(終則去事有儀事有終始而敬無間㫁如此可見夫/人之所以為賢也輯録輔氏曰還當音旋陸氏音見)¶
<pb:KR1c0030_WYG_003-44a>¶
　(泉/水)或曰公即所謂公桑也¶
　　　采蘩三章章四句(一章言所事之事二章言所/事之處三章言事畢去事之)¶
　　　　(時/)¶
喓喓(於遙/反)草蟲趯趯(託歴/反)阜螽未見君子憂心忡忡(敕/中)¶
(反/)亦既見止亦既覯止我心則降(戸江反叶/乎攻反)¶
　賦也喓喓聲也草蟲蝗屬竒音青色趯趯躍貌阜螽¶
　蠜(音/樊)也(輯錄孔氏曰釋蟲云草蟲負蠜也郭璞云常/羊也又陸璣云大小長短如蝗也嚴氏曰負)¶
　(螽也蠜也即螽斯也陸農師曰草蟲鳴阜/螽躍而從之故負螽曰蠜草蟲謂之負蠜)忡忡猶衝¶
<pb:KR1c0030_WYG_003-44b>¶
　衝也止語辭覯遇降下也(降者謂其/念慮息也)○南國被文王¶
　之化諸侯大夫行役在外其妻獨居感時物之變而¶
　思其君子如此亦若周南之卷耳也(草蟲鳴阜螽躍/蕨薇生皆時物)¶
　(之變也今此憂心忡忡然必既/見然後心可降耳豫言之也)¶
○陟彼南山言采其蕨未見君子憂心惙惙(張劣/反)亦既¶
見止亦既覯止我心則説(音/悅)¶
　賦也登山盖託以望君子蕨鱉也(蕨初生時似/鱉足故訓鱉)初生¶
　無葉時可食亦感時物之變也惙憂也(輯録輔氏曰/南國諸侯大)¶
<pb:KR1c0030_WYG_003-45a>¶
　(夫行役于外而其妻在家感時物之變如此而思念/其君子且曰使我得見君子則其心乃自降下矣此)¶
　(可見其情性之正是皆/文王風化之所及也)¶
○陟彼南山言采其&KR0340;未見君子我心傷悲亦既見止¶
亦既覯止我心則夷¶
　賦也&KR0340;似蕨而差(輯録差初/邁反較也)大有芒而味苦山間人¶
　食之謂之迷蕨(輯録輔氏曰蕨薇皆是山之所有登/山采&KR0340;亦皆託言也凡詩中所言采)¶
　(掇之事多/是託言)胡氏曰疑即莊子所謂迷陽者(輯録人間/世篇迷陽)¶
　(或訓亡陽任獨不蕩於外或訓伏陽言詐狂或訓猖/狂或訓迷明迷本性之光明或訓亡明謂韜光晦迹)¶
<pb:KR1c0030_WYG_003-45b>¶
　(唯王伯厚言胡明仲説迷陽之為物甚/詳亦與集傳前説不合觀其疑字可知)夷平也(輯録/謝氏)¶
　(曰降則心稍放下説則喜動于中夷則心氣/和平無思無慮憂樂兩忘矣一節深一節)¶
　　　草蟲三章章七句(憂思之意反覆道之輯録解/頥曰卷耳汝墳草蟲殷其靁)¶
　　　　(皆思君子之詩尊卑之分雖殊而室家之情/則一正風之所以為正者以行役之有時故)¶
　　　　(雖有别離之思而無怨恨之情也變風之所/以為變者以行役之無期故既有别離之苦)¶
　　　　(而又有怨恨之懐也○増釋許氏曰亦既見/意之之辭也若已見則我心降矣盖此詩作)¶
　　　　(於思念之日非/既歸之時也)¶
于以采蘋南澗之濵于以采藻于彼行潦(音/老)¶
<pb:KR1c0030_WYG_003-46a>¶
　賦也蘋水上浮萍也江東人謂之䕯(輯録爾雅萍䓑/注與集傳同其)¶
　(大者蘋注詩曰于以采蘋本草云蘋葉圓濶寸許季/春始生可茹又有荇菜亦相似小者水上浮萍不可)¶
　(茹故嚴氏/謂誤矣)濵厓也藻聚藻也生水底莖如釵股葉如¶
　蓬蒿行潦流潦也○南國被文王之化大夫妻能奉¶
　祭祀而其家人叙其事以美之也(采蘩言公侯之宫/可見為夫人采蘋)¶
　(言宗室牖下可見為大夫妻○輯録王氏曰采蘩必/於南澗采藻必於行潦言其所薦有常物所采有常)¶
　(處/也)¶
○于以盛(音/成)之維筐及筥(居吕/反)于以湘之維錡(宜綺/反)及¶
<pb:KR1c0030_WYG_003-46b>¶
釡(符甫/反)¶
　賦也方曰筐圓曰筥湘烹也盖粗(輯録粗徂/古反畧也)熟而淹¶
　以為&KR0577;也錡釡屬有足曰錡無足曰釡○此足以見¶
　其循序有常嚴敬整飭之意(盛之而後湘之循序也/盛之必以筐筥湘之必)¶
　(以錡釡有常也必親為之嚴敬也事必循序器必有/常整飭也輯録解頥曰嚴敬是存乎中者以心言也)¶
　(整飭是著於外者以事言也心之嚴敬者所以/為整飭之本事之整飭者所以為嚴敬之驗也)¶
○于以奠之宗室牖下(叶後/五反)誰其尸之有齊(側皆/反)季女¶
　賦也奠置也宗室大宗之廟也大夫士祭於宗室(廟/必)¶
<pb:KR1c0030_WYG_003-47a>¶
　(立於宗子之家祭禮必以宗子為主○増釋儀禮經/傳通解别子為祖繼别為宗有百世不遷之宗傳曰)¶
　(百世不遷者别子之後也宗其繼别子者百世不遷/者也注疏諸侯之適子適孫繼世為君而第二子以)¶
　(下不得禰先君别於正適故稱别子也此别子子孫/為卿大夫立此别子為其後世之始祖又非君之親)¶
　(或是異姓始來此國/者亦謂之别子也)牖下室西南隅所謂奥也(室之/前東)¶
　(戸西牖牖之下/即西南隅也)尸主也齊敬季少也祭祀之禮主婦¶
　主薦豆實以&KR0577;醢(輯録薦豆見禮記祭統明堂位菹/醢見儀禮少牢饋食禮主婦薦奠)¶
　(韭菹醯醢陪/設葵菹蠃醢)少而能敬尤見其質之美(采蘩見其始/終能敬采蘋)¶
　(見其㓜/而能敬)而化之所從來者逺矣(大夫之家齊本於諸/侯之化諸侯之家齊)¶
<pb:KR1c0030_WYG_003-47b>¶
　(本於文王之化故曰其所從來者逺○采蘋常物也/采盛湘奠常事也而有齊季女則可美祭在誠敬而)¶
　(不在物也非文王之化行/南國夫人之家有此乎)¶
　　　采蘋三章章四句(采而後盛盛而後湘湘而後/奠言之序也輯録輔氏曰此)¶
　　　　(詩意尤在有齊季女一句上惟敬故無間㫁/少而能敬非質之美而教之豫者不能非文)¶
　　　　(王之化所從來者/逺曷能如此哉)¶
蔽芾(非貴/反)甘棠勿翦勿伐召伯所茇(蒲曷/反)¶
　賦也蔽芾盛貌甘棠杜棃也白者為棠赤者為杜(輯/録)¶
　(陸璣曰棠今棠棃也稗雅云其子有赤白美惡/白色為甘棠赤色澀而酢俗語澀如杜是也)翦翦¶
<pb:KR1c0030_WYG_003-48a>¶
　其枝葉也伐伐其條榦也伯方伯也(輯録伯長也為/諸侯之長也)¶
　苃草舎也(輯録止於其下以自蔽/猶草舎耳非真作舎也)○召伯循行南國¶
　以布文王之政或舎甘棠之下其後人思其德故愛¶
　其𣗳而不忍傷也(此去召伯之時逺矣而德洽人心/人不能忘如此○増釋彭氏曰夫)¶
　(人有愛物之心知/其必有愛德之心)¶
○蔽芾甘棠勿翦勿敗(叶蒲/寐反)召伯所憩(起例/反)¶
　賦也敗折憩息也勿敗則非特勿伐而已愛之愈乆¶
　而愈深也下章放此(輯録輔氏曰始則不忍翦伐之/既則不忍敗折之既則又不忍)¶
<pb:KR1c0030_WYG_003-48b>¶
　(抑屈之愛之愈乆而愈深也思其人而愛其𣗳則其/愛之之意廣矣又至於愈乆而愈深則其愛之之意)¶
　(逺矣召公之德其浹洽於人心/者如此而文王之化從可知矣)¶
○蔽芾甘棠勿翦勿拜(叶變/制反)召伯所説(始鋭/反)¶
　賦也拜屈(輯録董氏曰如人/之拜小低屈也)說舎也勿拜則非特勿¶
　敗而已(思之愈乆而愈切故/愛之愈乆而愈深)¶
　　　甘棠三章章三句(愛念之意以漸而深輯録正/義云括地志云召伯廟在洛)¶
　　　　(州壽安縣西北人懐其德因立廟李氏曰樂/記論武樂曰五成而分周公左召公右則召)¶
　　　　(公為伯在武王時而此詩稱伯者亦後人追/稱之耳解頥曰讀是詩者可以見文王之風)¶
<pb:KR1c0030_WYG_003-49a>¶
　　　　(化逺矣召伯之政教深矣南國之/風俗厚矣噫是豈後世所能及哉)¶
厭(於葉/反)浥(於及/反)行露豈不夙夜(叶羊/茹反)謂行多露¶
　賦也厭浥濕意行道夙早也○南國之人遵召伯之¶
　教服文王之化有以革其前日淫亂之俗故女子有¶
　能以禮自守而不為強暴所汚者自述已志作此詩¶
　以絶其人言道間之露方濕我豈不欲早夜而行乎¶
　畏多露之沾濡而不敢爾盖以女子早夜獨行或有¶
　強暴侵陵之患故託以行多露而畏其沾濡也(女子/作於)¶
<pb:KR1c0030_WYG_003-49b>¶
　(致獄之時而追/述其初如此)¶
○誰謂雀無角(叶盧/谷反)何以穿我屋誰謂女(音/汝)無家(叶音/谷)¶
何以速我獄雖速我獄室家不足¶
　興也家謂以媒聘求為室家之禮也速召致也○貞¶
　女之自守如此然猶或見訟而召致於獄因自訴而¶
　言人皆謂雀有角故能穿我屋以興人皆謂汝於我¶
　嘗有求為室家之禮故能致我於獄然不知汝雖能¶
　致我於獄而求為室家之禮初未嘗備如雀雖能穿¶
<pb:KR1c0030_WYG_003-50a>¶
　屋而實未嘗有角也(二者皆似有而實無盖事理之/難明者故用其語相呼而為興)¶
○誰謂鼠無牙(叶五/紅反)何以穿我墉誰謂女無家(叶各/空反)何¶
以速我訟(叶祥/容反)雖速我訟亦不女從¶
　興也牙牡齒也(輯録謂齒之大者稗/雅鼠有齒而無牙)墉墻也○言汝¶
　雖能致我於訟然其求為室家之禮有所不足則我¶
　亦終不汝從矣(輯録朱子曰使貞女之志得以/自伸者召伯聽訟之明而然也)¶
　　　行露三章一章三句二章章六句(首章述其自/守之辭二章)¶
　　　　(述其自訴之辭三章述其自㫁之辭既知禮/而又知義也此詩見女子之貞正而強暴侵)¶
<pb:KR1c0030_WYG_003-50b>¶
　　　　(陵則尚爾有司又不能辨無情者之辭盖昏/亂之俗從聖人之教必有先後遲速不齊此)¶
　　　　(召伯宣布之初變而未化時也積至騶虞則/化成而一於善矣野有死麕亦當以此例之)¶
　　　　(輯録通釋曰此詩之貞女猶周南漢廣之貞/女也而彼之出逰人自不犯此雖早夜自守)¶
　　　　(而猶有強暴之訟是又被化有逺/近作詩有先後未可遽分優劣也)¶
羔羊之皮(叶蒲/何反)素絲五紽(徒何/反)退食自公委(於危/反)蛇(音/移)¶
(叶唐/何反)委蛇¶
　賦也小曰羔大曰羊皮所以為裘大夫燕居之服素¶
　白也紽未詳盖以絲飾裘之名也(輯録錢氏曰兩皮/之縫不易合故織)¶
<pb:KR1c0030_WYG_003-51a>¶
　(白絲為紃施之縫中連屬/兩皮因以為飾紃音馴)退食退朝而食於家也自¶
　公從公門而出也委蛇自得之貌○南國化文王之¶
　政在位皆節儉正直(輯録輔氏曰羊裘素飾可見其/節儉退公委蛇可見其正直)¶
　故詩人美其衣服有常而從容自得如此也(從容自/得由其)¶
　(心無愧怍而然德行可法故容止可觀也輯録廣雅/云從容舉動詳審閒雅貌○増釋許氏曰節儉謂有)¶
　(節制而儉約皆不自放之意非謂用財也謹身以節/儉處事以正直則政教行而風俗美國家閒暇故大)¶
　(夫退食自公而優㳺如此此詩樂道其效也衣服有/常緫上兩句從容自得緫下兩句節儉即衣服有常)¶
　(之事而正直則從/容自得之本也)¶
<pb:KR1c0030_WYG_003-51b>¶
○羔羊之革(叶訖/力反)素絲五緎(音/彧)委蛇委蛇自公退食¶
　賦也革猶皮也(輯録皮去/毛曰革)緎裘之縫界也(輯録胡氏/曰紽緎總)¶
　(竊意名義㣲異縫之突兀謂之紽/有界限謂之緎合二為一謂之總)¶
　羔羊之縫(符龍/反)素絲五緫(子公/反)委蛇委蛇退食自公¶
　賦也縫縫反合(音/閤)之以為裘也緫亦未詳¶
　　　羔羊三章章四句(反覆咏嘆輯録通釋曰此詩/亦猶周南之有兎罝也在朝)¶
　　　　(在野而賢才如此則文王之/化不可以淺深逺近論者也)¶
殷(音/隠)其靁在南山之陽何斯違斯莫敢或遑振振(音/真)君¶
<pb:KR1c0030_WYG_003-52a>¶
子歸哉歸哉¶
　興也殷靁聲也山南曰陽何斯斯此人也違斯斯此¶
　所也遑暇也振振信厚也(麟趾訓振振謂仁厚仁厚/與麟趾相因也此訓振振)¶
　(謂信厚信厚則/歸期不爽也)○南國被文王之化婦人以其君子¶
　從役在外而思念之故作此詩言殷殷然靁聲則在¶
　南山之陽矣何此君子獨去此而不敢少暇乎(此因/其所)¶
　(聞以起興盖雷以興此人南山之陽以興此所在字/則與違字反相呼而莫敢或遑一句若無所屬豈殷)¶
　(殷有舒緩之意以為勤勞迫促之興乎輯録黄/氏曰居者遇雨則思行者之勞人情之同然者)於是¶
<pb:KR1c0030_WYG_003-52b>¶
　又美其德且冀其早畢事而還歸也(増釋許氏曰閔/之深而無怨辭)¶
　(詩緝歸哉歸哉兾其事畢來歸而不敢為决辭知/其未可歸也從事獨賢而無怨唯信厚者能之)¶
○殷其靁在南山之側(叶莊/力反)何斯違斯莫敢遑息振振¶
君子歸哉歸哉¶
　興也息止也¶
○殷其靁在南山之下(叶後/五反)何斯違斯莫或遑處(尺煮/反)¶
振振君子歸哉歸哉¶
　興也(輯録謝氏曰始不敢暇中不敢止終不/暇居處一節𦂳一節此詩人法度也)¶
<pb:KR1c0030_WYG_003-53a>¶
　　　殷其靁三章章六句(思念之意反覆道之輯録/通釋曰此詩之念行役猶)¶
　　　　(周南之有汝墳也然視汝墳獨無尊君親上/之意者盖彼詩作於既見君子之時故得慰)¶
　　　　(其勞而勉以正此詩作於君子未歸之日故/但念其行役之勞然而無怨咎之辭則其婦)¶
　　　　(人之賢文王之/化亦皆可見矣)¶
摽(婢小/反)有梅其實七兮求我庶士迨其吉兮¶
　賦也摽落也梅木名華白實似杏而酢(倉故反/酸也)庶衆¶
　迨及也吉吉日也○南國被文王之化女子知以貞¶
　信自守懼其嫁不及時而有強暴之辱也故言梅落¶
<pb:KR1c0030_WYG_003-53b>¶
　而在樹者少以見時過而太晚矣(桃之有花婚姻時/也至梅實既落後)¶
　(時乆矣故曰時/過而太晚矣)求我之衆士其必有及此吉日而來¶
　者乎(輯録輔氏曰先生之説當矣此乃女子自言其/心事之實而已無隠情無慝志非文王之化其)¶
　(能臻此哉或問若以此詩為女子自作恐不足以為/風之正經朱子曰以為女子自作亦不害盖里巷之)¶
　(詩但如此已/為不失正矣)¶
○摽有梅其實三(叶疏/簮反)兮求我庶士迨其今兮¶
　賦也梅在𣗳者三則落者又多矣今今日也盖不待¶
　吉矣(輯録嚴氏曰在者三向之七又落其四時過而/不留不可緩矣故言及今以成昏不拘時日之)¶
<pb:KR1c0030_WYG_003-54a>¶
　(吉/也)¶
○摽有梅頃(音/傾)筐塈(許器/反)之求我庶士迨其謂之¶
　賦也塈取也(増釋塈字從上本訓&KR0151;今言/取者謂取之於地霑土濕也)頃筐取之¶
　則落之盡矣謂之則但相告語而約可定矣(此有待/於媒妁)¶
　(之言也此詩三章皆致意於求我之庶士盖過時而/嫁雖非其願而婚姻不備則不行斯可謂之貞女矣)¶
　　　摽有梅三章章四句(時已漸而晚勢已漸而迫/三章之意以次相承也)¶
　　　　(増釋許氏曰摽有梅之詩女子守正也落於/地者有梅而存於𣗳者其實有七昏姻之時)¶
　　　　(迫矣時雖過然於衆士之求我者及其吉日/而從之可也至於落而存惟三則時愈迫矣)¶
<pb:KR1c0030_WYG_003-54b>¶
　　　　(昏姻之事不可逾求不待吉而及今從之可/也謂之者有言辭以相告語也落於地之梅)¶
　　　　(既以頃筐塈之是則實之存者絶無而時逾/矣時雖逾而禮義不可廢其庶士之求我者)¶
　　　　(必其命媒妁通辭意以盡禮儀然後從之可/也豈因過時之小失而不全昏姻之大禮乎)¶
　　　　(此則召南/之風化也)¶
嘒(呼惠/反)彼小星三五在東肅肅宵征夙夜在公寔命不¶
同¶
　興也嘒微貌三五言其稀盖初昏或將旦時也肅肅¶
　齊(側皆/反)遫(音/速)貌(輯録齊如夔夔齊慄之齊遫者/謹而不放之謂諸本遫作整)宵夜¶
<pb:KR1c0030_WYG_003-55a>¶
　征行也寔與實同命謂天所賦之分也○南國夫人¶
　承后妃之化能不妬忌以惠其下故其衆妾美之如¶
　此(此詩述其事言其志而/夫人之賢自見於言外)盖衆妾進御於君不敢當¶
　夕(當夕專/夜也)見星而往見星而還(輯録内則妻不在妾/御莫敢當夕謂妾避)¶
　(女君之御日此當夕/字用彼文不取其義)故因所見以起興其於義無所¶
　取特取在東在公兩字之相應耳遂言其所以如此¶
　者由其所賦之分不同於貴者是以深以得御於君¶
　為夫人之惠而不敢致怨於往來之勤也(既能知命/又能安命)¶
<pb:KR1c0030_WYG_003-55b>¶
　(小星之賤妾智且賢矣○増釋此盖嫡/上以惠其下下以順其命而樂道之也)¶
○嘒彼小星維參(所森/反)與昴(叶力/求反)肅肅宵征抱衾與裯¶
(直留/反)寔命不猶¶
　興也參昴西方二宿之名(輯録參白虎宿/三星昴六星)衾被也裯¶
　襌(音/丹)被也興亦取與昴與裯二字相應猶亦同也¶
　　　小星二章章五句¶
　　　　吕氏曰夫人無妬忌之行而賤妾安於其命¶
　　　　所謂上好仁而下必好義者也(始但見其星/之三五耳加)¶
<pb:KR1c0030_WYG_003-56a>¶
　　　　(詳察焉則知其參與昴也此二章之序也輯/録通釋曰此為衆妾美夫人之詩則亦周南)¶
　　　　(樛木螽/斯之類)¶
江有汜(音祀叶/羊里反)之子歸不我以不我以其後也悔(叶虎/洧反)¶
　興也水决復(音/阜)入為汜(輯録爾雅注水/出去復還曰汜)今江陵漢陽¶
　安復之間盖多有之(輯録夏水自江而别以通于漢/漢復入江冬竭夏流故謂之夏)¶
　(而其入江處今召夏口即所謂江有汜也○宋/安州即今之德安府復州今沔陽州並𨽻湖廣)之子¶
　媵(音/孕)妾指嫡(音/的)妻而言也(輯録媵送也釋名姪/娣曰媵媵承事適也)婦人¶
　謂嫁曰歸我媵自我也能左右之曰以謂挾已而偕¶
<pb:KR1c0030_WYG_003-56b>¶
　行也(左右音如字以者/以掖挾物之謂也)○是時汜水之旁媵有待年¶
　於國(待從嫡也凡/媵十五從嫡)而嫡不與之偕行者(輯録白虎通/曰待年未任)¶
　(答君/子也)其後嫡被后妃夫人之化乃能自悔而迎之故¶
　媵見江水之有汜而因以起興言江猶有汜而之子¶
　之歸乃不我以(江猶有汜若有所容而嫡乃不能/容其媵乎此以人不如物為興)雖¶
　不我以然其後也亦悔矣(惟其能悔/故為正風)¶
○江有渚之子歸不我與不我與其後也處¶
　興也渚小洲也水岐成渚與猶以也處安也得其所¶
<pb:KR1c0030_WYG_003-57a>¶
　安也(此章之處下章之嘯與/歌媵妾皆自己言之)¶
○江有沱(徒河/反)之子歸不我過(音/戈)不我過其嘯也歌¶
　興也沱江之别者(輯録大水别為小/水之名江大沱小)過謂過我而與¶
　俱也嘯蹙口出聲以舒憤懣之氣言其悔時也歌則¶
　得其所處而樂也¶
　　　江有汜三章章五句(始則悔悟中則/相安終則相樂)¶
　　　　陳氏曰小星之夫人惠及媵妾而媵妾盡其¶
　　　　心江沱之嫡惠不及媵妾而媵妾不怨盖父¶
<pb:KR1c0030_WYG_003-57b>¶
　　　　雖不慈子不可以不孝各盡其道而已矣(小/星)¶
　　　　(無怨江汜始若有怨而終則平小星有理而/無慾江汜慾消而理明二詩不能無間皆賢)¶
　　　　(婦人也輯録黄氏曰居上者當如小星之夫/人居下者當如江汜之媵妾凡為人子為人)¶
　　　　(弟為人臣皆當/以此詩為法也)¶
野有死麕(俱倫反/與春反)白茅包(叶補/苟反)之有女懐春吉士誘之¶
　興也麕獐也鹿屬無角(輯録埤雅崔豹古今注云鹿/有角而不能觸麞有牙而不)¶
　(能噬麞如小鹿類/甚多麕其緫名也)懐春當春而有懷也(或謂有女懐/春不得為貞)¶
　(正也情欲之感凡有血氣不能無以理制欲斯為賢/矣輯録嚴氏曰春者天地交感萬物孳生之時聖人)¶
<pb:KR1c0030_WYG_003-58a>¶
　(順天地萬物之情令媒氏以中春㑹/男女故女之懐昏姻者謂之懐春)吉士猶美士也¶
　(輯録須溪劉氏曰稱其人/曰吉士厚也又愧之也)○南國被文王之化女子¶
　有貞潔自守不為強暴所汚者故詩人因所見以興¶
　其事而美之(白茅包麕吉士/誘女語亦相呼)或曰賦也言美士以白¶
　茅包其死麕而誘懐春之女也(從此/説優)¶
○林有樸(蒲木/反)&KR0554;(音/速)野有死鹿白茅純(徒尊/反)束有女如¶
玉¶
　興也樸&KR0554;小木也鹿獸名有角純束猶包之也如玉¶
<pb:KR1c0030_WYG_003-58b>¶
　者美其色也上三句興下一句也(亦因所見而以/有字相呼為興)或¶
　曰賦也言以樸&KR0554;藉死鹿束以白茅而誘此如玉之¶
　女也(此以為賦則尤/為明白而易見)¶
○舒而脫脫(勅外/反)兮無感我帨(始銳/反)兮無使尨(美邦/反)也¶
吠(符未/反)¶
　賦也舒遲緩也脫脫舒緩貌感動帨巾尨犬也(輯録/説文)¶
　(曰尨犬之/多毛者)○此章乃述女子拒之之辭言姑徐徐而¶
　來毋動我之帨毋驚我之犬以甚言其不能相及也¶
<pb:KR1c0030_WYG_003-59a>¶
　(斯言非必出於女子之口詩人特/探其意而言之所謂極其形容也)其凜然不可犯之¶
　意盖可見矣(此詩大㫖全在末章若無此三言則淫/奔之詩而已此與行露同類所美專在)¶
　(女子事雖不正而女子之心則正也盖淫風方革之/時故其詩如此輯錄胡氏曰莫動我之帨拒之使逺)¶
　(其身也莫驚我之犬又拒之健逺/其家也此可見其凛然不可犯矣)¶
　　　野有死麕三章二章章四句一章三句(前二章/強暴侵)¶
　　　　(陵之俗舊染之污也後一章女子責言之行/新民之化也輯録通釋曰召南有此詩亦猶)¶
　　　　(周南有漢廣但漢廣則男女各得其正而行/露死麕二詩方作之時則女已貞而男未正)¶
　　　　(耳/)¶
<pb:KR1c0030_WYG_003-59b>¶
何彼穠(奴容反/與雝叶)矣唐棣(徒帝/反)之華(芳無胡/𤓰二反)曷不肅雝王¶
姬之車(斤於尺/奢二反)¶
　興也穠盛也猶曰戎戎也(輯録穠華多貌毛傳穠猶/戎戎也與莪莪通厚貌穠)¶
　(衣厚貌從衣韓詩/作莪二字不同)唐棣栘(音/移)也似白楊(輯録本草曰/抶移𣗳大十)¶
　(數圍即唐棣也亦名移/楊團葉弱蒂微風大搖)肅敬雝和也周王之女姬姓¶
　故曰王姬○王姬下嫁於諸侯車服之盛如此而不¶
　敢挾貴以驕其夫家故見其車者知其能敬且和以¶
　執婦道於是作詩以美之曰何彼戎戎而盛乎乃唐¶
<pb:KR1c0030_WYG_003-60a>¶
　棣之華也此何不肅肅而敬雝雝而和乎乃王姬之¶
　車也(此亦專以語相呼應而為興也曷不猶云豈不/耳見其車而知其敬且和則其德可知矣輯録)¶
　(嚴氏曰王姬不可見維見其/車故指車以言車中之人)此乃武王以後之詩不¶
　可的知其何王之世然文王太姒之教乆而不衰亦¶
　可見矣(召南詩皆道文王時事於此類無有也或成/周時有此詩即取之或後所作而夫子録之)¶
　(皆不可考但合甘棠穠李二詩觀之可見二南/本於文王之化而未必皆作於文王之時也)¶
○何彼穠矣華如桃李平王之孫齊侯之子(叶奬/里反)¶
　興也李木名華白實可食舊說平正也武王女文王¶
<pb:KR1c0030_WYG_003-60b>¶
　孫適齊侯之子(輯録孔氏曰文謚之正名也稱者則/隨德不一以德能平正天下故稱平)¶
　(王如書稱寧王也皇甫謐曰武王五男二女元女妻/胡公王姬宜為媵今何得適齊侯之子或以尊故命)¶
　(同族/為媵)或曰平王即平王宜臼齊侯即襄公諸兒事見¶
　春秋(莊公九年審如或説則此詩當為王風矣但王/風皆怨刺語非類也輯録春秋書王姬歸齊二)¶
　(莊公元年冬時莊王四年也王姬歸于齊歸襄公也/十一年冬時莊王十四年也王姬歸于齊歸桓公也)¶
　(莊王平王孫桓公襄/公子諸兒襄公名也)未知孰是(前說/優)○以桃李二物¶
　興男女二人也(此其起興與終/南九罭魚麗同)¶
○其釣維何維絲伊緡齊侯之子平王之孫(叶須/倫反)¶
<pb:KR1c0030_WYG_003-61a>¶
　興也伊亦維也緡綸也絲之合而為綸猶男女之合¶
　而為昏也¶
　　　何彼穠矣三章章四句(首章專美王姬二章并/美公子三章美其合婚)¶
　　　　(也輯録語録問何彼穠矣何以録於召南曰/  是有些不穏當但先儒相傳如此說只得)¶
　　　　(就他說如定要分箇正/經及變詩也自難考)¶
彼茁(側劣/反)者葭(音/加)壹𤼵五豝(百加/反)于(音/吁)嗟乎騶虞(叶音/牙)¶
　賦也茁生出壯盛之貌葭蘆也亦名葦(輯録葭蘆葦/又名華一物)¶
　(四/名)𤼵𤼵矢豝牡豕也(輯録牡當作牝/與吉日末章同)一𤼵五豝猶言¶
<pb:KR1c0030_WYG_003-61b>¶
　中必疊雙也(子虚賦云矢不/虚發中必疊雙)騶虞獸名白虎黑文不¶
　食生物者也(輯録埤雅云騶虞尾長於身西方之獸/也不履生草食自死之肉王者有至信)¶
　(之德/則應)○南國諸侯承文王之化脩身齊家以治其國¶
　而其仁民之餘恩又有以及於庶類故其春田之際¶
　草木之茂禽獸之多至於如此而詩人述其事以美¶
　之且歎之曰此其仁心自然不由勉強(此字其字皆/指諸侯言)¶
　是即其所謂騶虞矣(諸侯以文王之德為德故育物/之效至於如此輯録朱子曰於)¶
　(田獵之際見動植之蕃庶因以贊詠文王仁澤之所/及而非指田獵之事為仁也吕氏曰彼茁者葭記蒐)¶
<pb:KR1c0030_WYG_003-62a>¶
　(田之時一發五豝獸之多也庶類繁/殖而恩足以及禽獸者皆可見矣)¶
○彼茁者蓬壹𤼵五豵(子公/反)于嗟乎騶虞(叶五/紅反)¶
　賦也蓬草名一嵗曰豵亦小豕也(輯録解頥曰于嗟/騶虞之辭與于嗟)¶
　(麟兮無以異而彼以為興此以為賦者于嗟麟兮此/興中之比也于嗟騶虞此賦中之比也公子之仁無)¶
　(以異於麟趾所以見家道之成諸侯之/仁無以異於騶虞所以見王道之成)¶
　　　騶虞二章章三句¶
　　　　文王之化始於闗雎而至於麟趾則其化之¶
　　　　入人者深矣形於鵲巢而及於騶虞(反覆/咏嘆)則¶
<pb:KR1c0030_WYG_003-62b>¶
　　　　其澤之及物者廣矣(始者先於此也形者著/於彼也麟趾言公子之)¶
　　　　(仁厚故曰入人者深騶虞言鳥獸草木之繁/盛故曰及物者廣又可兼乎人也又按麟趾)¶
　　　　(騶虞皆不以物為瑞而以人為瑞然麟趾是/因公子之仁而見文王之仁騶虞因諸侯之)¶
　　　　(仁而見文/王之仁耳)盖意誠心正之功不息而乆則其¶
　　　　熏蒸透徹融液周徧自有不能已者非智力¶
　　　　之私所能及也(乆於其道而天下化成此純/一不已之效○增釋許氏曰)¶
　　　　(化及人深澤及物廣只就麟趾騶虞兩詩上/説而以至於及於字中間逓過薰蒸透徹是)¶
　　　　(土之和氣感動於人物者淪浹而無不備融/液周徧是人物化育於上之德澤者溥洽而)¶
<pb:KR1c0030_WYG_003-63a>¶
　　　　(無所遺上句豎/說下句横說)故序以騶虞為鵲巢之應而¶
　　　　見王道之成其必有所傳矣(諸侯身脩家齊/之效即文王身)¶
　　　　(脩家齊之效也王道成非諸侯使然/諸侯之德如此則王道之成可見矣)¶
　　　　召南之國十四篇四十章百七十七句¶
　　　　　愚按鵲巢至采蘋言夫人大夫妻以見當¶
　　　　　時國君大夫被文王之化而能脩身以正¶
　　　　　其家也(此因南國之俗/而見文王之化)甘棠以下又見由¶
　　　　　方伯能布文王之化而國君能脩之家以¶
<pb:KR1c0030_WYG_003-63b>¶
　　　　　及其國也(此以著明召伯之功而因以見/文王之化輯録輔氏曰二南之)¶
　　　　　(詩於文王齊家之事則見之矣至於脩身/之事則未嘗及也今乃謂所言皆脩身齊)¶
　　　　　(家之事何也曰身者家之本也聖人之化/未有不本於身者文王之化自内及外如)¶
　　　　　(此則其脩身之/事固在其中矣)其詞雖無及於文王者然¶
　　　　　文王明德新民之功至是而其所施者溥¶
　　　　　矣抑所謂其民皡皡而不知為之者與(增/釋)¶
　　　　　(皡皡廣大/自得之貌)唯何彼穠矣之詩為不可曉當¶
　　　　　闕所疑耳(説見前篇○今按鵲巢至采蘋/難以時世先後論甘棠以下若)¶
<pb:KR1c0030_WYG_003-64a>¶
　　　　　(有可言盖行露死麕召伯之初政也羔羊/殷靁摽梅小星江汜當與騶虞同時化成)¶
　　　　　(之日也至甘棠則去召伯已逺何彼穠矣/則去文王太姒又逺宜為後來之詩矣輯)¶
　　　　　(録解頥曰南方之諸侯固非一國也而國/君之夫人有鵲巢之德太夫之妻有采蘩)¶
　　　　　(之敬立乎朝廷者無不節儉而正直處乎/閨門者無不專靜而純一為嫡妻者有逮)¶
　　　　　(下之仁為媵妾者有安分之義雖里巷僻/逺之處民庶㣲賤之家而其女子之賢猶)¶
　　　　　(以貞信而自守無強暴之相陵則推而上/之從可知也積而至於仁如騶虞則王道)¶
　　　　　(成矣先儒所謂舉一世而言固無一人之/不仁舉一人而言又無一事之不仁者惟)¶
　　　　　(此時為然是雖文王意誠心正之功/而召伯循行宣布之力亦不可誣矣)○周¶
<pb:KR1c0030_WYG_003-64b>¶
　　　　　南召南二國凡二十五篇先儒以為正風¶
　　　　　今姑從之○孔子謂伯魚曰女為周南召¶
　　　　　南矣乎人而不為周南召南其猶正牆面¶
　　　　　而立也與(輯録建安葉氏曰宜其家人而/後可以教國人不然猶正牆面)¶
　　　　　(隔礙而不/可通行也)○儀禮鄉飲酒鄉射燕禮皆合¶
　　　　　樂周南闗雎葛覃卷耳召南鵲巢采蘩采¶
　　　　　蘋(合樂者歌樂與衆聲皆作鄉飲酒禮歌/闗雎樂鵲巢歌葛覃樂采蘩歌卷耳樂)¶
　　　　　(采蘋今按闗雎鵲巢婦德之全也葛覃治/葛采蘩親蠶婦職之脩也卷耳思君子采)¶
<pb:KR1c0030_WYG_003-65a>¶
　　　　　(蘋供祀事婦道之最重者也故相配用之/草蟲與卷耳同不重出耳但孔疏謂采蘋)¶
　　　　　(本在草蟲前孔子以後始倒置又或謂草/蟲有憂心之語是以不同未知孰是當詳)¶
　　　　　燕禮又有房中之樂鄭氏注曰弦歌周南¶
　　　　　召南之詩而不用鐘磬(被之琴瑟而/歌以合之)云房¶
　　　　　中者后夫人之所諷誦以事其君子(二南/多言)¶
　　　　　(夫婦男女之正閨門之内尤當諷誦而取/法者也○増釋許氏曰二南王后國君夫)¶
　　　　　(人房中之樂歌也闗雎言后妃之德葛覃/言后妃之職卷耳言后妃之志鵲巢言國)¶
　　　　　(君夫人之德采蘩言國君夫人不失職采/蘋言卿大夫之妻能脩其法度夫婦之道)¶
<pb:KR1c0030_WYG_003-65b>¶
　　　　　(生民之本王政之端此六篇者其教之原/也故國君與其臣下及四方之賔燕用之)¶
　　　　　(合樂/也)○程子曰天下之治正家為先天下¶
　　　　　之家正則天下治矣二南正家之道也陳¶
　　　　　后妃夫人大夫妻之德推之士庶人之家¶
　　　　　一也故使邦國至於鄉黨皆用之自朝廷¶
　　　　　至於委巷莫不謳吟諷誦所以風化天下¶
　　　　　(孔子謂伯魚至此皆言二南之用但於孔/子之說見二南切於學者之日用於儀禮)¶
　　　　　(則見其用於鄉飲酒用於鄉射用於燕享/而不見用之之故於程子之說則見所謂)¶
<pb:KR1c0030_WYG_003-66a>¶
　　　　　(用之之故誦増釋讀二南之詩當先以程/子之說諷  翫味自然有得於孔子之言)¶
　　　　　(既得孔子之言三百/篇之㫖皆可得矣)¶
　¶
　¶
　¶
　¶
　¶
　¶
<pb:KR1c0030_WYG_003-66b>¶
　¶
　¶
　¶
　¶
　¶
　¶
　¶
　詩經疏義㑹通卷一¶
