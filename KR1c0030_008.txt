# -*- mode: mandoku-view -*-
#+TITLE: 詩經疏義會通
#+DATE: 2015-09-23 09:36:47
#+PROPERTY: JUAN 8
<pb:KR1c0030_WYG_008-1a>¶
欽定四庫全書¶
　詩經疏義㑹通卷六　　　元　朱公遷　撰¶
　　　唐一之十¶
　　　　唐國名本帝堯舊都在禹貢冀州之域太行¶
　　　　(音/杭)恒山之西大原大岳之野周成王以封弟¶
　　　　叔虞為唐侯南有晉水至子燮(悉恊/反)乃改國¶
　　　　號曰晉後徙曲沃又徙居絳(増釋許氏曰今/考堯都雖有四)¶
　　　　(而詩之唐國當從詩譜謂晉陽盖其時封叔/虞於堯之故墟曰唐侯其子燮以晉水所出)¶
<pb:KR1c0030_WYG_008-1b>¶
　　　　(改為晉侯晉陽實晉水所出則唐叔虞之始/封在晉陽矣唐以堯得名晉以水得名其地)¶
　　　　(一也孔疏燮生武侯寧族族生成侯服人成/侯徙曲沃穆侯徙絳昭侯以下又徙冀及武)¶
　　　　(公并晉又/都絳也)其地土瘠(音/籍)民貧勤儉質樸憂深¶
　　　　思(去/聲)逺有堯之遺風焉(輯録前漢志日河東/本唐堯所居有先王)¶
　　　　(遺教君子深思小人儉嗇張南軒曰堯之遺/風只是儉而用禮一事亦不必事事稱有遺)¶
　　　　(風/也)其詩不謂之晉而謂之唐蓋仍其始封之¶
　　　　舊號耳(輯録通釋曰武公能滅晉之宗而不/能滅唐之號能冒晉之號而不能繼)¶
　　　　(唐之統君子欲絶武公於晉而不可故總名/其詩為唐以寓意焉然則晉詩稱唐見曲沃)¶
<pb:KR1c0030_WYG_008-2a>¶
　　　　(武公滅宗國之罪而魏風首晉又以見曲沃/獻公滅同姓之惡世變如此春秋欲不作不)¶
　　　　(可/也)唐叔所都在今大原府曲沃及絳皆在今¶
　　　　絳州(輯録大原府即今大原府曲沃/及絳今平陽府屬縣並𨽻山西)¶
蟋蟀在堂嵗聿(允橘/反)其莫(音/暮)今我不樂(音洛/下同)日月其除¶
(直慮/反)無已大(音/泰)康職思其居(叶音/據)好(呼報/反)樂無荒良士¶
瞿瞿(俱具/反)¶
　賦也蟋蟀蟲名似蝗而小正黒有光澤如漆有角翅¶
　或謂之促織(輯録蟋蟀一名蛬一/名蜻&KR1465;又名促織)九月在堂(室有戸/出戸即)¶
<pb:KR1c0030_WYG_008-2b>¶
　(為堂此與豳風/九月在戸相合)聿遂莫晚除去也太康過於樂(音/洛)也¶
　職主也瞿瞿却顧之貌(顧其/後也)○唐俗勤儉故其民間¶
　終嵗勞苦不敢少休及其嵗晚務閒之時乃敢相與¶
　燕飲為樂而言今蟋蟀在堂而歳忽已晚矣當此之¶
　時而不為樂則日月將舎我而去矣(不可不樂/者以此)然其¶
　憂深而思逺也故方燕樂而又遽相戒曰今雖不可¶
　以不為樂然不已過於樂乎(不可過於/為樂如此)盍亦顧念其¶
　職之所居者使其雖好樂而無荒若彼良士之長慮¶
<pb:KR1c0030_WYG_008-3a>¶
　而却顧焉則可以不至於危亡也(善於為樂蓋如此/輯録嚴氏曰職思)¶
　(其居啓其憂也好樂無荒作其勤也良士/瞿瞿警其惰也三言而君國之道盡矣)蓋其民俗¶
　之厚而前聖遺風之逺如此(輯録通釋曰自堯而至/於周盖千餘年矣而其)¶
　(風化流傳固結於唐人之心故其民間質實勤儉之/習親愛和樂之恩警戒忠告之情備見於詩此其俗)¶
　(之所以為厚也解頥曰勤者生財之道儉者用財之/節聖人教人不越乎勤儉而已夫勞苦者人情之所)¶
　(畏然而不可以不勉逸樂者人情之所喜然而不可/以為過必也致其勤於三時之久而享其樂於一時)¶
　(之暫則其生財不匱而用財有節焉猶恐其或過也/又戒之以思其職之所居夫斯民之職不在乎他男)¶
　(子之所當務者稼穡狩獵而已矣女子之所當務者/桑麻紡績而已矣誠使男女各盡其職之所當為則)¶
<pb:KR1c0030_WYG_008-3b>¶
　(廩有餘粟機有餘布老者衣帛食肉少者不饑不寒/而於仰事俯育之間可以沛然有餘雖良士之長慮)¶
　(却顧亦不過如此而已/豈不可以為美俗哉)¶
○蟋蟀在堂嵗聿其逝今我不樂日月其邁(叶力/制反)無已¶
大康職思其外(叶五/墜反)好樂無荒良士蹶蹶(俱衛/反)¶
　賦也逝邁皆去也外餘也其所治之事固當思之而¶
　所治之餘亦不敢忽蓋其事變或出於平常思慮之¶
　所不及故當過而備之也(思其外則不止於思其居/矣輔氏曰人無逺慮必冇)¶
　(近憂故當思慮在事外也思之/雖周而為之不敏則亦無益矣)蹶蹶動而敏於事也¶
<pb:KR1c0030_WYG_008-4a>¶
　(動即勤/動之義)¶
○蟋蟀在堂役車其休今我不樂日月其慆(吐刀反叶/佗侯反)¶
無已大康職思其憂好樂無荒良士休休¶
　賦也庶人乗役車(孔疏曰役車可載任器以供役亦/可用以納禾稼輯録見春官巾車)¶
　嵗晚則百工皆休矣慆過也休休安閒之貌樂而有¶
　節不至於淫所以安也(輯録輔氏曰庶人之役車猶/休矣則君子可無一日之樂)¶
　(乎職思其居謂所居之職也職思其外謂所職之外/也職思其憂謂思之極而至於憂也始則瞿瞿然而)¶
　(思中則蹶蹶然而為終則休休然而安必如是始可/以樂而謂之良士爾其意皆自近而逺自淺而深是)¶
<pb:KR1c0030_WYG_008-4b>¶
　(則所謂憂深/而思逺者也)¶
　　　蟋蟀三章章八句(勸人為樂之意反覆道之輯/録楊氏曰此詩欲及時自樂)¶
　　　　(也而卒曰好樂無荒可謂有禮矣當是時風/雖變而堯之遺風未亡也朱子曰唐風自是)¶
　　　　(尚有勤儉之意作是詩是一箇不敢放懐底/人説今我不樂便又説無已大康通釋曰此)¶
　　　　(詩必曰蟋蟀在堂而後曰今我不樂則能不/逰于逸矣旣曰今我不樂又曰無已大康則)¶
　　　　(能不淫于樂矣曰職思其外則儆戒無虞也/曰好樂無荒則無怠無荒也以詩人之克勤)¶
　　　　(克儉所憂所思雖無唐虞君臣之德業而其/𤼵於詩者與伯益告戒之辭同條共貫信乎)¶
　　　　(前聖遺風/之逺也)¶
<pb:KR1c0030_WYG_008-5a>¶
山有樞(烏侯昌/朱二反)隰有榆(夷周以/朱二反)子有衣裳弗曳弗婁(力/侯)¶
(力俱/二反)子有車馬弗馳弗驅(袪尤虧/于二反)宛(於阮/反)其死矣他人¶
是愉(他侯以/朱二反)¶
　興也樞荎(雉之田/結二反)也今刺(去/聲)榆也榆白枌(音/焚)也(輯録/樞其)¶
　(針刺如柘其葉如榆為茹美滑於白榆也榆之皮/色白者名枌郭璞云枌榆先生葉却著莢皮色白)婁¶
　亦曳也(輯録曳牽/也引也)馳走驅䇿也(輯録走馬日/馳策馬日驅)宛坐見¶
　貌愉樂也○此詩蓋亦答前篇之意而解其憂故言¶
　山則有樞矣隰則有榆矣子有衣裳車馬而不服不¶
<pb:KR1c0030_WYG_008-5b>¶
　乗則一旦宛然以死而他人取之以為已樂矣(此亦/有字)¶
　(相呼/為興)蓋言不可不及時為樂然其憂愈深而意愈蹙¶
　矣(為其舉死亡/以為説也)¶
○山有栲(音考叶/去九反)隰有杻(女九/反)子有廷内弗洒弗埽(叶/蘇)¶
(后/反)子有鐘鼓弗鼓弗考(叶去/九反)宛其死矣他人是保(叶補/苟反)¶
　興也栲山樗(抽居/反)也似樗色小白葉差(初邁/反)狹(輯録/孔疏)¶
　(曰栲亦類漆樹俗語曰/&KR2626;樗栲漆相似如此)杻檍(音/意)也葉似杏而尖白色¶
　皮正赤其理多曲少直材可為弓弩幹者也考擊也¶
<pb:KR1c0030_WYG_008-6a>¶
　保居有也¶
○山有漆(音/七)隰有栗子有酒食何不日鼓瑟且以喜樂¶
(音/洛)且以永日宛其死矣他人入室¶
　興也君子無故琴瑟不離於側(輯録曲禮下云士無/故不徹琴瑟陳氏曰)¶
　(故謂災變/喪疾之類)永長也人多憂則覺日短飲食作樂可以¶
　永長此日也(此篇衣裳車馬宫庭鐘鼓酒食日鼔瑟/盖因所有以為樂無過分湛樂之意也)¶
　(憂深思逺而善/於為樂盖如此)¶
　　　山有樞三章章八句(勸人為樂之意反覆道之/  輯録謝氏曰始言他人)¶
<pb:KR1c0030_WYG_008-6b>¶
　　　　(是愉中言他人是保末言他人入室一節悲/一節此亦憂深思逺也○増釋此詩宛其死)¶
　　　　(矣他人是愉是保入室之意豈果有其然乎/詩人無非勸人及時為樂之意若上章好樂)¶
　　　　(無荒其言有制此為之答固將以廣其意而/寛其憂其言未免有愈憂而愈蹙之弊矣)¶
揚之水白石鑿鑿(子洛/反)素衣朱襮(音/愽)從子于沃(叶鬱/鎛反)旣¶
見君子云何不樂(音/洛)¶
　比也鑿鑿巉巖貌襮領也諸侯之服繡黼領而丹朱¶
　純(音/凖)也(繡黼為領丹朱為縁也輯録郊特牲云繡黼/丹朱中衣大夫之僣禮也陳氏曰此諸侯之)¶
　(禮中衣者朝服祭服之裏衣也制如深衣/但袖小長耳此所謂服即特牲之中衣歟)子指桓叔¶
<pb:KR1c0030_WYG_008-7a>¶
　也沃曲沃也(輯録疏云地理志河東聞/喜縣故曲沃也今𨽻解州)○晉昭侯封¶
　其叔父成師于曲沃是為桓叔(輯録按左傳史記晉/穆侯太子曰仇其弟)¶
　(曰成師穆侯薨仇立是為文侯文侯薨昭侯立封成/師于曲沃師服諫曰吾聞國家之立也本大而末小)¶
　(是以能固故天子建國諸侯立家今晉甸侯也而建/國本旣弱矣其能久乎成師為桓叔後七年晉大臣)¶
　(潘父弑昭侯而迎桓叔晉人敗桓叔立孝侯/誅潘父後六十年桓叔之孫武公終并晉國)其後沃¶
　盛强而晉㣲弱國人將叛而歸之故作此詩言水緩¶
　弱而石巉巖以比晉衰而沃盛故欲以諸侯之服從¶
　桓叔于曲沃且自喜其見君子而無不樂也(鄙晉之/衰喜沃)¶
<pb:KR1c0030_WYG_008-7b>¶
　(之盛則人心有沃而無晉矣輯録歐陽氏曰揚之水/其力弱以比昭公微弱不能制曲沃而桓叔之强於)¶
　(晉國如白石鑿鑿/然見於水中爾)¶
○揚之水白石皓皓(胡老反叶/胡暴反)素衣朱繡(叶先/妙反)從子于¶
鵠(叶居/號反)旣見君子云何其憂(叶一/笑反)¶
　比也朱繡即朱襮也鵠曲沃邑也¶
　揚之水白石&KR0639;&KR0639;(利新/反)我聞有命(叶彌/井反)不敢以告人¶
　比也粼粼水清石見之貌聞其命而不敢以告人者¶
　為之𨼆也(輯録嚴氏曰命謂桓叔命其徒以舉事禍/將作矣我聞其事不敢以告人也言不敢)¶
<pb:KR1c0030_WYG_008-8a>¶
　(告人乃所以/深告昭公)桓叔將以傾晉而民為之隠蓋欲其成¶
　矣(增釋欲其成是成其叛國之謀也此可見民/情旣知隠而不告者豈非助逆而欲歸之也)○季¶
　氏曰古者不軌之臣欲行其志必先施小恵以收衆¶
　情然後民翕然從之田氏之於齊亦猶是也(田氏以/家量貸)¶
　(以公量收貸多/取少民皆德之)故其召公子陽生於魯國人皆知其¶
　已至而不言所謂我聞有命不敢以告人也(哀公六/年齊景)¶
　(公卒陳僖子使召公子陽生於魯陽生以夜至齊立/之是為悼公愚謂自古賊臣隂結人心以盜主國者)¶
　(多矣然使為君者施實徳以恵其民執主柄以御其/下恩威一出於已則彼將何所容其偽哉此昏懦之)¶
<pb:KR1c0030_WYG_008-8b>¶
　(君所以為/可罪也)¶
　　　揚之水三章二章章六句一章四句(一章二章/喜從其叛)¶
　　　　(三章𨼆其情而助其叛○増釋此詩桓叔將/以傾晉國人欲叛而歸之故作是詩據無衣)¶
　　　　(之詩桓叔之孫武公始伐晉滅之疏義/云無衣之詩本史記説與春秋不同)¶
椒聊之實蕃衍盈升彼其(音/記)之子碩大無朋椒聊且(子/餘)¶
(反/)逺條且¶
　興而比也椒樹似茱萸有針刺其實味辛而香烈聊¶
　語助也朋比也(無朋言無/比例也)且歎詞逺條長枝也　椒¶
<pb:KR1c0030_WYG_008-9a>¶
　之蕃盛則采之盈升矣彼其之子則碩大而無朋矣¶
　(此以椒之蕃衍興沃之盛/大盖用蕃盛之意為興也)椒聊且逺條且歎其枝逺¶
　而實益蕃也(晉至於沃而勢愈盛猶椒至/逺條而實益蕃此則比也)此不知其¶
　所指序亦以為沃也¶
○椒聊之實蕃衍盈匊(九六/反)彼其之子碩大且篤椒聊¶
且逺條且¶
　興而比也兩手曰匊(輯録李氏曰陸農師云兩手為/匊兩匊為升先曰升後曰匊互)¶
　(相備/而已)篤厚也¶
<pb:KR1c0030_WYG_008-9b>¶
　　　椒聊二章章六句(誇美之意反覆道之而揚之/水椒聊二詩皆為沃  作然)¶
　　　　(椒聊方言其盛大耳揚之水言我聞有命則/篡逆已成之勢也二詩之次序當然輯録嚴)¶
　　　　(氏曰此詩言桓叔之强而不及昭公其/意則憂昭公之弱言在此而意在彼也)¶
綢(直留/反)繆(芒侯/反)束薪三星在天(叶鐵/因反)今夕何夕見此良¶
人子兮子兮如此良人何¶
　興也綢繆猶纒綿也(輯録束薪之/謹密如此)三星心也在天昏¶
　始見於東方建辰之月也(月令季春之月昏七星中/七星者二十八宿之星宿)¶
　(也星宿在正南則心星在正東矣輯録通釋曰心宿/之象三星鼎立故因謂之三星然凡三星者非止心)¶
<pb:KR1c0030_WYG_008-10a>¶
　(之一宿而知此詩為指心宿者盖春秋之初辰月本/日在畢昏時日淪地之酉位而心宿始見於地之東)¶
　(方此詩男女旣過仲春之月/而得成婚故適見心宿也)良人夫稱也○國亂民¶
　貧男女有失其時而後得遂其婚姻之禮者(仲春令/會男女)¶
　(今至三月則/失其時矣)詩人叙其婦語(去/聲)夫之詞曰方綢繆以¶
　束薪也而仰見三星之在天今夕不知其何夕也而¶
　忽見良人之在此(彼為偶然而見此則其所幸而見/也幸而見者亦若偶然見之故託)¶
　(言所事而以其/所見者為興)旣又自謂曰子兮子兮其將奈此良¶
　人何哉喜之甚而自慶之詞也(為失時而後遂願故/喜不自勝如此○增)¶
<pb:KR1c0030_WYG_008-10b>¶
　(釋許氏曰仲春㑹男女禮也今過時之人自/謂婚姻之道失矣而忽得遂此所以樂也)¶
○綢繆束芻(叶側/九反)三星在隅(叶語/口反)今夕何夕見此邂(户/解)¶
(反/)逅(胡豆反叶/狠口反)子兮子兮如此邂逅何¶
　興也隅東南隅也昏見之星至此則夜久矣邂逅相¶
　遇之意此為夫婦相語之詞也¶
○綢繆束楚三星在戸(侯古/反)今夕何夕見此粲(采旦/反)者¶
(叶章/與反)子兮子兮如此粲者何¶
　興也戸室戸也戸必南出昏見之星至此則夜分矣¶
<pb:KR1c0030_WYG_008-11a>¶
　(昏而正東夜久而東南隅夜/分而正南盖衆星隨天而轉)粲美也此為夫語婦之¶
　詞也或曰女三為粲一妻二妾也(輯録毛傳云案國/語曰獸三為羣人)¶
　(三為衆女三為粲又/曰粲美物言美女也)¶
　　　綢繆三章章六句(以夜之淺/深為次序)¶
有杕(徒細/反)之杜其葉湑湑(私叙/反)獨行踽踽(俱禹/反)豈無他¶
人不如我同父(扶雨/反)嗟行之人胡不比(毗志/反)焉人無兄¶
弟胡不佽(七利/反)焉¶
　興也杕特也杜赤棠也(輯録孔疏曰陸璣云赤常與/白棠同耳但子有赤白美惡)¶
<pb:KR1c0030_WYG_008-11b>¶
　(赤棠子澁/而酢無味)湑湑盛貌踽踽無所親之貌同父兄弟也¶
　比輔佽助也○此無兄弟者自傷其孤特而求助於¶
　人之詞言杕然之杜其葉猶湑湑然人無兄弟則獨¶
　行踽踽曽杜之不如矣(特生之木若甚茂而獨行之/人則無與人不如物故以為)¶
　(興/)然豈無他人之可與同行也哉特以其不如我兄¶
　弟是以不免於踽踽耳於是嗟嘆行路之人何不閔¶
　我之獨行而見親憐我之無兄弟而見助也¶
○有杕之杜其葉菁菁(子零/反)獨行睘睘(求螢/反)豈無他人¶
<pb:KR1c0030_WYG_008-12a>¶
不如我同姓(叶桑/經反)嗟行之人胡不比焉人無兄弟胡不¶
佽焉¶
　興也菁菁亦盛貌睘睘無所依貌¶
　　　杕杜二章章九句(由同父而同姓以親疎為次/序  増釋許氏曰此詩恐亦)¶
　　　　(因晉沃骨肉相爭致使民之兄弟欲/相棄背而知理者自相戒之辭耳)¶
羔裘豹袪(起居起/據二反)自我人居居(斤於斤/御二反)豈無他人維子¶
之故(攻乎古/慕二反)¶
　賦也羔裘君純羔大夫以豹飾袪袂也(嚴氏曰羔裘/上下通服君)¶
<pb:KR1c0030_WYG_008-12b>¶
　(純羔大夫間之故以羔/皮為裘以豹皮飾袖口)居居未詳¶
○羔裘豹褎(音/袖)自我人究究豈無他人維子之好(呼報/反叶)¶
(呼候/反)¶
　賦也褎猶袪也究究亦未詳¶
　　　羔裘二章章四句¶
　　　　此詩不知所謂不敢强(上/聲)解(疑亦喜其大夫/之詞然居居究)¶
　　　　(究則不/可曉也)¶
肅肅鴇羽集于苞栩(况禹/反)王事靡盬(音/古)不能蓺稷黍父¶
<pb:KR1c0030_WYG_008-13a>¶
母何怙(候古/反)悠悠蒼天曷其有所¶
　比也肅肅羽聲鴇鳥名似鴈而大無後趾集止也苞¶
　叢生也栩柞櫟也其子為皂斗殻可以染皂者是也¶
　(輯録本草注櫟木三四月開黄花八九月結實其實/為皂斗槲櫟皆有斗爾雅曰櫟其實□釋曰&KR0008;盛實)¶
　(之房也其實橡也有&KR0008;彚自裹柞櫟也杼也栩/也皆櫟之通名橡斗子煮食可止饑殻堪染皂)盬不¶
　攻緻(音/稚)也(輯録李氏曰王事靡盬謂/勤於王事而無不攻緻也)蓺樹怙恃也○¶
　民從征役而不得養其父母故作此詩言鴇之性不¶
　樹止而今乃飛集于苞栩之上如民之性本不便於¶
<pb:KR1c0030_WYG_008-13b>¶
　勞苦今乃久從征役而不得耕田以供子職也悠悠¶
　蒼天何時使我得其所乎¶
○肅肅鴇翼集于苞&KR0068;王事靡盬不能蓺黍稷父母何¶
食悠悠蒼天曷其有極¶
　比也極已也¶
○肅肅鴇行(户郎/反)集于苞桑王事靡盬不能蓺稻梁父¶
母何嘗悠悠蒼天曷其有常¶
　比也行列也稻即今南方所食稻米水生而色白者¶
<pb:KR1c0030_WYG_008-14a>¶
　也粱粟類也有數色(輯録本草注凡云粱米皆是粟/類青粱殻穂有毛粒青米亦㣲)¶
　(青而細於黄白粱黄粱穂/大毛長殻米俱麄於白粱)嘗食也常復其常也(復其/常也)¶
　(遂安居/之樂矣)¶
　　　鴇羽三章章七句(一章言居處何時而可定二/章言行役何時而可已三章)¶
　　　　(言舊時之樂何時而可復輯録通釋曰變風/多作於春秋時斯時也天下不知有王之時)¶
　　　　(也而北門云王事適我伯兮云為王前驅此/詩亦云王事而且以靡盬為言雖皆怨者之)¶
　　　　(詞猶幸王命之行於列國亦可以見君臣之/義根於人心也亦可以見文武成康之遺澤)¶
　　　　(也竭增釋此詩言君子之於王事不可不盡/心  力堅牢攻緻毋乃行役之久勞苦之甚)¶
<pb:KR1c0030_WYG_008-14b>¶
　　　　(而不得親稼穡養父母故呼天而告之曰何/時而得安其所也何時行役而得已也何時)¶
　　　　(而得復其常也言甚有感怨而不廹雖謂唐/風之厚其為人上者使民無制盖可見矣)¶
豈曰無衣七兮不如子之衣安且吉兮¶
　賦也侯伯七命其車旗衣服皆以七為節(衣三章一/曰華蟲二)¶
　(曰火三曰宗彞裳四章一曰藻二曰粉米三曰黼四/曰黻此七章也其餘如冕則七旈繅七就之類皆是)¶
　(也輯録見春官典命又司服云侯伯之服自鷩冕而/下如公之服秋官大行人云諸侯之禮執信圭七寸)¶
　(繅籍七寸冕服七章建常七斿樊纓七就貳/車七乗諸伯執躬圭其他皆如諸侯之禮)子天子¶
　也○史記曲沃桓叔之孫武公(輯録佗本孫作子誤/詳見揚之水注李氏)¶
<pb:KR1c0030_WYG_008-15a>¶
　(曰桓叔生莊伯/觶觶生武公稱)伐晉滅之盡以其寳器賂周𨤲(虚冝/反與)¶
　(僖/同)王王以武公為晉君列於諸侯此詩蓋述其請命¶
　之意言我非無是七章之衣也而必請命者蓋以不¶
　如天子之命服之為安且吉也(輯録黄氏曰豈曰無/衣自詭强盛也不如)¶
　(子之衣以敵體相輕也當是時晉猶未强非得天子/之命服誠不可以久安非武公謙詞也外示强大中)¶
　(實歉然真情所/見不可掩也)蓋當是時周室雖衰典刑猶在武公¶
　旣負弑君簒國之罪則人得討之而無以自立於天¶
　地之間故賂王請命而為説如此然其倨慢無禮亦¶
<pb:KR1c0030_WYG_008-15b>¶
　已甚矣(輯録輔氏曰請命于天子而敢自謂豈曰無/衣不如子之所命則其辭之悖慢無禮亦甚)¶
　(矣/)𨤲王貪其寳玩而不思天理民彛之不可廢是以¶
　誅討不加而爵命行焉則王綱於是乎不振而人紀¶
　或幾乎絶矣嗚呼痛哉¶
○豈曰無衣六兮不如子之衣安且燠(於六/反)兮¶
　賦也天子之卿六命變七言六者謙也不敢以當侯¶
　伯之命得受六命之服比於天子之卿亦幸矣(繅六/就冕)¶
　(六旈服則五章與子男等輯録王氏曰六者子男之/服也子男之服以五為節而曰六者天子之卿六命)¶
<pb:KR1c0030_WYG_008-16a>¶
　(與子男同/服故也)燠煖也言其可以乆也¶
　　　無衣二章章三句(始言七終言六以謙損降殺/為次序輯録嚴氏曰武公之)¶
　　　　(事國人所不與也以晉世家考之初潘父弑/昭侯而迎桓叔欲入晉晉人𤼵兵攻桓叔桓)¶
　　　　(叔敗還歸曲沃晉人共立昭侯子平是為孝/侯此桓叔初舉而國人不與也其後曲沃莊)¶
　　　　(伯弑孝侯于翼晉人又攻莊伯莊伯復入曲/沃晉人復立孝侯子郄是為鄂侯此莊伯再)¶
　　　　(舉國人又不與也及鄂侯卒莊伯伐晉晉人/立鄂侯子光是為哀侯此莊伯三舉而國人)¶
　　　　(又不與也及武公誘小子侯殺之晉復立哀/侯弟緡此武公四舉而國人終不與也最後)¶
　　　　(武公伐晉侯緡滅之盡以其寳器賂周僖王/王命武公為諸侯然後晉人不得已而從之)¶
<pb:KR1c0030_WYG_008-16b>¶
　　　　(耳然聖人致嚴於名分之際陳成子之事至/沐浴而請討盖以人倫之大變天理所不容)¶
　　　　(人人得而討之無衣之詩不剛者所以著世/變之窮傷周之衰也吕東萊曰以史記左傳)¶
　　　　(考之平王二十六年晉昭侯封成師于曲沃/專封而王不問一失也平王三十二年潘父)¶
　　　　(弑昭侯欲納成師而王又不問二失也四十/七年曲沃莊伯弑晉孝侯而王又不問三失)¶
　　　　(也桓王二年曲沃莊伯攻晉王非特不討反/使尹氏武氏助之四失也至是武公簒晉僖)¶
　　　　(王反受賂命為諸侯五失也以此五失觀之/則禮樂征伐移於諸侯降於大夫竊於陪臣)¶
　　　　(其所由来者漸矣解頥曰武公之事人情所/不與天理所不容王法所必誅而序以為美)¶
　　　　(之失其旨矣且武公惟有無王之心而後動/於惡彼其請命于天子之使豈真知有王哉)¶
<pb:KR1c0030_WYG_008-17a>¶
　　　　(正以人心不附非假王靈則終不能以定晉/也夫王不命焉而請之非禮也不聞朝王而)¶
　　　　(請命于其使尤非禮也為僖王者固當正名/其罪命方伯連帥帥諸侯以討之隳其都而)¶
　　　　(戮其人為晉立君而後反則人紀旣壊而復/正王綱已弛而復振文武之道復興於東周)¶
　　　　(矣不此之圖顧乃貪於寳玩而爵命行焉其變/為長惡也大矣夫子不剛其詩者所以著世)¶
　　　　(之窮而傷周之衰也/按解頥本嚴氏說)¶
有杕之杜生于道左彼君子兮噬(韓詩/作逝)肯適我中心好¶
(呼報/反)之曷飲(於鴆/反)食(音/嗣)之¶
　比也左東也噬𤼵語詞曷何也○此人好賢而恐不¶
<pb:KR1c0030_WYG_008-17b>¶
　足以致之故言此杕然之杜生于道左其䕃不足以¶
　休息如已之寡弱不足恃賴則彼君子者亦安肯顧¶
　而適我哉然其中心好之則不已也但無自而得飲¶
　食之耳夫以好賢之心如此則賢者安有不至而何¶
　寡弱之足患哉¶
○有杕之杜生于道周彼君子兮噬肯來遊中心好之¶
曷飲食之¶
　比也周曲也(道左則僻道周則迂杕杜生于僻左迂/迴之地力薄位卑有若此矣故兩章皆)¶
<pb:KR1c0030_WYG_008-18a>¶
　(合兩句而為比輯録言/道周遶之故為曲也)¶
　　　有杕之杜二章章六句(適我且不肯况肯来以/遨逰乎以意之淺深為)¶
　　　　(次序輯録輔氏曰好賢而自恐不足以致之/則凡可以致之者必無不用也中心好之而)¶
　　　　(自恐其不得飲食之則凡可以養之者必無/所吝也好賢之心如此則在彼之賢安有不)¶
　　　　(至而在我之勢又/曷患於寡弱哉)¶
葛生䝉楚蘞(音/廉)蔓于野(叶上/與反)予美亡此誰與獨處¶
　興也蘞草名似栝樓葉盛而細蔓延也予美婦人指¶
　其夫也○婦人以其夫久從征役而不歸故言葛生¶
<pb:KR1c0030_WYG_008-18b>¶
　而䝉于楚蘞生而蔓于野各有所依託而予之所美¶
　者獨不在是則誰與而獨處於此乎(此以人不/如物為興)¶
○葛生䝉棘蘞蔓于域予美亡此誰與獨息¶
　興也域塋(音/營)域也息止也¶
○角枕粲兮錦衾爛兮予美亡此誰與獨旦¶
　賦也粲爛華美鮮明之貌獨旦獨處至旦也¶
○夏之日冬之夜(叶羊/茹反)百歳之後歸于其居(叶姬/御反)¶
　賦也夏日永冬夜永居墳墓也○夏日冬夜獨居憂¶
<pb:KR1c0030_WYG_008-19a>¶
　思於是為切然君子之歸無期不可得而見矣要死¶
　而相從耳(輯録張南軒曰知其死亡之無日矣則斷/之以百歳之後庶幾得同歸于丘而已其)¶
　(亦傷之/至也)鄭氏曰言此者婦人專一義之至情之盡蘇¶
　氏曰思之深而無異心此唐風之厚也¶
○冬之夜(同/上)夏之日百嵗之後(叶音/戸)歸于其室¶
　賦也室壙也¶
　　　葛生五章章四句(前三章則思之切後二章則/思之專輯録輔氏曰大序所)¶
　　　　(謂𤼵乎情民之性也止乎禮義先/王之澤也若是詩可以當之矣)¶
<pb:KR1c0030_WYG_008-19b>¶
采苓采苓首陽之巔(叶典/因反)人之為言苟亦無信(叶斯/人反)舎¶
(音捨/下同)旃(之然/反)舎旃苟亦無然人之為言胡得焉¶
　比也首陽首山之南也(輯録首陽在河東蒲坂縣亦/名雷首山通釋曰集傳以首)¶
　(為山名陽為山之南春秋傳亦曰趙宣子田于首山/然此詩下章又云首陽之東則似首陽二字同為山)¶
　(名論語集註亦嘗指首陽為山名矣豈泛名其山/則曰首山主山南而言則又獨得首陽之稱乎)巔¶
　山頂也旃之也○此刺聽讒之詩言子欲采苓於首¶
　陽之巔乎然人之為是言以告子者未可遽以為信¶
　也(山巔固有苓矣而采苓未必於山之/巔也人言以是而或非有如此矣)姑舎置之而¶
<pb:KR1c0030_WYG_008-20a>¶
　無遽以為然徐察而審聽之則造言者無所得而讒¶
　止矣或曰興也(山巔之苓可采而讒人之言/難信反意相承則興體也)下章倣¶
　此(輯録解頥曰無遽以為信則欲其察之詳也曰舎/之而無遽以為然則欲其聽之審也能如是則雖)¶
　(誑之以理之所有其計且有所不行况欲昧之以理/之所無其計果孰得而行哉小人之為讒譛或積小)¶
　(以成大或飾虚以為實其為害也大矣患人君不能/徐察而審聽之耳苟徐察而審聽之則造言者無所)¶
　(遁其情而被讒者/亦可以免於禍矣)¶
○采苦采苦首陽之下(叶後/五反)人之為言苟亦無與舎旃¶
舎旃苟亦無然人之為言胡得焉¶
<pb:KR1c0030_WYG_008-20b>¶
　比也苦苦菜也生山田及澤中得霜甜脆(此芮/反)而美¶
　與許也¶
○采葑采葑首陽之東人之為言苟亦無從舎旃舎旃¶
苟亦無然人之為言胡得焉¶
　比也從聽也¶
　　　采苓三章章八句(反覆譏刺輯録埤雅曰苓生/於隰葑生於圃則首陽之巔)¶
　　　　(不必有苓其下不必有苦其東不必有葑則/理可以無聴從矣按此説有簡兮隰有苓之)¶
　　　　(可/證)¶
<pb:KR1c0030_WYG_008-21a>¶
　　　　　唐國十二篇三十三章二百三句(憂深思/逺唐風)¶
　　　　　(之厚杕杜好賢盖亦知所崇尚者聴讒有/刺征役有怨亦無責於變風時惟武公之)¶
　　　　　(元惡大憝則國/風中所無有也)¶
　　　秦一之十一¶
　　　　秦國名其地在禹貢雍(去/聲)州之域近鳥鼠山¶
　　　　(輯録疏秦者隴西谷名漢地理志隴西秦亭/秦谷是也鳥鼠與秦谷俱在隴西故云近)¶
　　　　初伯益佐禹治(平/聲)水有功賜姓嬴氏(輯録伯/翳助禹)¶
　　　　(治水土舜命作虞官掌上下草木鳥獸賜姓曰/嬴秦本紀秦之先帝顓頊之苗裔孫曰女脩)¶
<pb:KR1c0030_WYG_008-21b>¶
　　　　(生大業生大費是為伯翳地理志秦之先曰/伯益又云嬴伯益之後則伯翳伯益聲轉字)¶
　　　　(異猶一人也問姓氏如何分别朱子曰姓是姓/大總腦處氏是後来次第分别䖏如魯本姬)¶
　　　　(其後有孟氏季氏同/為姬姓而氏不同也)其後中(音/仲)潏(允律反/又音决)居¶
　　　　西戎以保西垂(輯録垂毛韻疆/也説文逺邊也)六世孫大駱¶
　　　　生成及非子非子事周孝王養馬於汧(音牽/輯録)¶
　　　　(地理志曰汧水出扶/風汧縣西北入于渭)渭之間馬大繁息孝王¶
　　　　封為附庸而邑之秦至宣王時犬戎滅成之¶
　　　　族宣王遂命非子曽孫秦仲為大夫誅西戎¶
<pb:KR1c0030_WYG_008-22a>¶
　　　　不克見殺及幽王為西戎犬戎所殺平王東¶
　　　　遷秦仲孫襄公以兵送之王封襄公為諸侯¶
　　　　曰能逐犬戎即有岐豐之地(封諸侯過制棄/祖宗興王之地)¶
　　　　(以業嬴秦俾之富強卒/禍周室則平王之罪也)襄公遂有周西都畿¶
　　　　内八百里之地至𤣥孫德公又徙於雍秦即¶
　　　　今之秦州雍今京兆府興平縣是也(程子曰/魏唐旣)¶
　　　　(變則先代之風盡矣嬴氏强大無怪也故次/以秦愚謂王道衰國異政於是有霸者而桓)¶
　　　　(文秦穆相繼以起齊魏唐秦上屬王鄭或以/此也又按秦與吴楚皆非中國秦有詩而吳)¶
<pb:KR1c0030_WYG_008-22b>¶
　　　　(楚無之不知何故然蘇氏謂周之盛時千八/百逮入春秋猶百餘變風之作先春秋久矣)¶
　　　　(而見於詩者止如此雖小如檜曹亡如𨚍鄘/魏皆在其中則是有者自有無者自無非天)¶
　　　　(子不能以列之樂官亦非本有而夫子剛之/也吴楚無詩無庸鑿矣召伯之燕亦當以此)¶
　　　　(例觀之○輯録解頥曰按成與非子本兄弚/也成之族旣為犬戎所滅而非子之孫秦仲)¶
　　　　(復敗死于西戎則二戎者固秦之世讎也及/幽王為西戎犬戎所殺則二戎者又豈非周)¶
　　　　(之世讎歟使平王而有志焉則於襄公之封/冝命之糾合侯伯統率師徒而討之則王轍)¶
　　　　(可以不東戎難可以必除而先王之讎亦可/以少報矣旣不能然乃曰能逐犬戎即有岐)¶
　　　　(豐之地夫岐豐之地興王之地也不惟其土/地人民之不可棄抑先王之墳墓在焉宗廟)¶
<pb:KR1c0030_WYG_008-23a>¶
　　　　(在焉宫室之美官府之冨皆在焉如之何其/可委之而去也且先王之封國有常制矣八)¶
　　　　(百里之地封方百里者八以開方計之則又/不止於是矣而一旦舉而畀之於秦藉曰其)¶
　　　　(地已為犬戎所侵令其自取然秦能取之王/獨不能率諸侯以取之乎王而少有越句踐)¶
　　　　(之志則必不若是恝矣故嘗謂平王之東也/忘先王之仇讎而不報棄先王之土地人民)¶
　　　　(而不恤舎先王之宗廟墳墓而不顧隳先王/之典章法度而不守卒使興王八百里之地)¶
　　　　(悉歸於秦則秦之代興不待他日/而其兆已見於此矣可勝歎哉)¶
有車鄰鄰有馬白顛(都田反叶/典因反)未見君子寺人之令(平/聲)¶
　賦也鄰鄰衆車之聲白顛額有白毛今謂之的顙(輯/録)¶
<pb:KR1c0030_WYG_008-23b>¶
　(孔疏曰的白也顙額也今之戴星馬王氏/曰白顛盖名馬驊騮盜驪赤兔的顱之稱)君子指秦¶
　君寺人内小臣也(輯録孔疏曰寺人在内細小之臣/即今内小臣之官也左傳齊有寺)¶
　(人貂晉有寺人披是諸侯有/寺人也詩緝曰寺人閹宦)令使也○是時秦君始¶
　有車馬及此寺人之官將見者必先使寺人通之故¶
　國人創見而誇美之也(輯録廣韻創與剏同初也蘇/氏曰凡此皆人君之常禮而)¶
　(秦之先君昔/所未嘗有也)¶
○阪(音/反)有漆隰有栗旣見君子並坐鼓瑟今者不樂(音/洛)¶
逝者其耋(田結反叶/地一反)¶
<pb:KR1c0030_WYG_008-24a>¶
　興也八十曰耋(逝徃也其言逝者/猶曰自今以徃也)○阪則有漆矣隰¶
　則有栗矣(輯録陂者曰/阪下濕曰隰)旣見君子則並坐鼓瑟矣失¶
　今不樂則逝者其耋矣(輔氏曰秦國方興禮儀初備/人心歡悦而勸其為樂如此)¶
　(與唐風山有樞之言不同愚謂勸其為樂本同也至/於逸樂之是亟憂思之不知易於滿盈秦俗之敝則)¶
　(非唐比矣此為無義之興山有樞以兩句興六句此/詩則以兩句興兩句後兩句在興外輯録嚴氏曰中)¶
　(二句簡易相親之俗也末二句悲壯感歎之氣也秦/之强以此而止於為秦亦以此○増釋𫝊文六句以)¶
　(則矣二字㸃掇為訓即朱/子説詩之法也㸃平聲)¶
○阪有桑隰有楊旣見君子並坐鼓簧今者不樂逝者¶
<pb:KR1c0030_WYG_008-24b>¶
其亡¶
　興也簧笙中金葉吹笙則鼓動之以出聲者也¶
　　　車鄰三章一章四句二章章六句(首章誇其所/有後二章勸)¶
　　　　(其樂/所有)¶
駟驖(田結/反)孔阜(符有/反)六轡在手公之媚(媚冀/反)子從公于¶
狩(叶始/九反)¶
　賦也駟驖四馬皆黒色如鐵也孔甚也阜肥大也六¶
　轡者兩服兩驂各兩轡而驂馬兩轡納之於觖(即觼/字音)¶
<pb:KR1c0030_WYG_008-25a>¶
　(决環之有舌/者見小戎)故惟六轡在手也媚子所親愛之人也¶
　(輯録嚴氏曰首句言馬之良二句言御/之良三句四句見便嬖足使令於前也)此亦前篇之¶
　意也¶
○奉時辰牡辰牡孔碩(叶常/灼反)公曰左之舎(音/捨)拔(蒲末/反)則¶
獲(叶黄/郭反)¶
　賦也時是辰時也牡獸之牡者辰牡者冬獻狼夏獻¶
　麋春秋獻鹿豕羣獸之類(諸本脱秋字又脱/群獸二字皆誤)奉之者¶
　虞人翼以待射(音/石)也(輯録此本毛傳與天官獸人文/稍異獸人云春秋獻獸物注狼)¶
<pb:KR1c0030_WYG_008-25b>¶
　(膏聚麋膏散聚則温散則涼故冬夏獻之春秋寒温/適故獸物皆獻之孔疏曰獸人所獻以供膳虞人無)¶
　(奉獸之文故引獸人/之文以解時牡耳)碩肥大也公曰左之者命御者¶
　使左其車以射(音石/下同)獸之左也蓋射必中(去/聲)其左乃¶
　為中殺五御所謂逐禽左者為(去/聲)是故也(詳見車攻/輯録何氏)¶
　(曰公羊傳解第一殺第二殺第三殺皆自左膘射之/達于右則左當人君之左指禽獸之左膘而言膘音)¶
　(縹/)拔矢括也(輯録孔疏曰矢末為括/以鏃為首故拔為末)曰左之而捨拔¶
○無不獲者言獸之多而射御之善也¶
　逰于北園四馬旣閑(叶胡/田反)輶(音/由)車鸞鑣(彼驕/反)載獫(力/驗)¶
<pb:KR1c0030_WYG_008-26a>¶
(反/)歇(許竭/反)驕(許喬/反)¶
　賦也田事已畢故逰于北園閑調習也輶輕(去聲又/如字)¶
　也鸞鈴也效鸞鳥之聲鑣馬銜也驅(音去又/音區)逆之車¶
　置鸞於馬銜之兩旁(逆迎也謂與禽遇也輯録夏官/田僕掌設驅逆之車徃驅禽使)¶
　(前趨獲逆御還之使不出圍御音/迓埤雅曰置鸞於鑣尚輕疾也)乗(去/聲)車則鸞在衡¶
　和在軾也獫歇驕皆田犬名長喙(音/諱)曰獫短喙曰歇¶
　驕以車載犬蓋以休其足力也(輯録喙説文口也黄/氏曰王嚴戴三家以)¶
　(為田畢而逰園載獫於輶車以歇其驕逸王曰/字不從犬也嚴氏田犬無短喙者也未知然否)韓愈¶
<pb:KR1c0030_WYG_008-26b>¶
　畫記有騎(去/聲)擁田犬者亦此類(擁抱也言騎馬/之人抱田犬也)¶
　　　駟驖三章章四句(首章出獵二章獲獸三章畢/事輯録輔氏曰駟驖孔阜言)¶
　　　　(其馬之盛也六轡在手言其御之善也公之/媚子從公于狩言公有所親愛之人隨公以)¶
　　　　(田獵疑即指御者而言也奉時辰牡辰牡孔/碩虞人奉翼犬獸以待公之射禮儀之備也)¶
　　　　(公曰左之舎拔則𫉬射御之精也遊于北園/因出狩而逰觀也四馬旣閑車馬皆閑習也)¶
　　　　(輶車鸞鑣載獫歇驕雖田犬而亦處得冝也/此皆昔無而今有故歴叙其事而誇美之也)¶
　　　　(秦本保于西戎自非子為附庸而邑之秦遂/入于中國自襄公為諸侯盡有周西都畿内)¶
　　　　(岐豐之地然後始備中國之禮儀侍御而詩/人美之然觀其所美者如此則其所缺者亦)¶
<pb:KR1c0030_WYG_008-27a>¶
　　　　(多矣張南軒曰讀車鄰駟驖之詩則知秦之/立國自其始創則不過盛其車馬奉養之事)¶
　　　　(競為射獵之為而已盖不及於用賢制民也/則其流風亦習乎是而已○増釋許氏曰此)¶
　　　　(但以君所乗車而言四馬一色君車之選也/媚子公之御者也六轡在手在其手也公曰)¶
　　　　(左之命此人也舎拔則獲君射之善又以見/御之良也詠其辭意則車馬侍從之盛不言)¶
　　　　(而可/見矣)¶
小戎俴(錢淺/反)收五楘(音/木)梁輈(陟留/反)游環脅驅(叶居懼反/又居録反)¶
隂靷(音/&KR0601;)鋈(音/沃)續(叶辭屢反/又如字)文茵(音/因)暢(勅亮/反)轂(叶又/去反)駕我¶
騏(音/其)馵(之樹反又/之録反)言念君予温其如玉在其板屋亂我¶
<pb:KR1c0030_WYG_008-27b>¶
心曲¶
　賦也小戎兵車也(輯録董氏曰六月言元戎此天子/之車也諸侯之戎車謂之小戎冝)¶
　(也/)俴淺也收軫也謂車前後兩端横木所以收斂所¶
　載者也凡車之制廣皆六尺六寸其平地任載者為¶
　大車則軫深八尺兵車則軫深四尺四寸故曰小戎¶
　俴收也(輯錄孔疏曰兵車當輿之内前軫至後軫惟/深四尺四寸人之升車自後登之入於車内)¶
　(故以淺/深言之)五五束也楘歴録(音/禄)然文章之貌也梁輈從¶
　前軫以前稍曲而上至衡則向下鉤之横衡於輈下¶
<pb:KR1c0030_WYG_008-28a>¶
　而輈形穹隆上曲如屋之梁(梁輈即/轅也)又以皮革五處¶
　束之其文章歴録然也㳺環靷環也以皮為環當兩¶
　服馬之背上游移前却無定處引兩驂馬之外轡貫¶
　其中而執之所以制驂馬使不得外出左傳曰如驂¶
　之有靳是也(輯録定公九年注言/如驂馬之隨靳也)脅驅亦以皮為之¶
　前係於衡之兩端後係於軫之兩端當服馬脅之外¶
　所以驅驂馬使不得内入也隂揜軓也軓在軾前而¶
　以板横側揜之以其隂映此軓故謂之隂也(軓一作/&KR1270;從已)¶
<pb:KR1c0030_WYG_008-28b>¶
　(或從凡扶泛反嚴氏以此為是蓋車軾前為&KR1270;也軌/從九居誄反昭武黄氏以此為是謂輪有高下廣狹)¶
　(皆定於軌輪中之軓旣同則轍迹亦同後人因謂車/轍為軌車輪崇六尺六寸軓居輪之中實得三尺三)¶
　(寸愚按如此則車軾前總謂之&KR1270;音如范其兩輪相/夾之中車轂以上高廣皆三尺三寸謂之軌音如匭)¶
　(二字皆可通也横側揜之者横用一板揜其前側用/二板揜其左右三面而揜之横側板之内與軌&KR1270;相)¶
　(映/也)靷以皮二條前係驂馬之頸後係隂版之上也(輯/録)¶
　(毛𫝊靷所/以引也)鋈續隂版之上有續靷之處消白金沃灌¶
　其環以為飾也(輯録孔疏曰鋈沃也謂消白金以/沃灌靷環鋈續則是作環相接)蓋¶
　車衡之長六尺六寸止容二服驂馬之頸不當於衡¶
<pb:KR1c0030_WYG_008-29a>¶
　故别為二靷以引車亦謂之靳(輯録羅氏曰靳當胸/之皮驂馬之首當服)¶
　(馬之胸胸前有/靳靳居覲反)左傳曰兩靷將絶是也(輯録孔疏曰/驂馬頸不當)¶
　(衡則為二靷條隂版上令驂馬引之大叔于田/云兩服齊首兩驂如手明驂馬首不與服馬齊)文茵¶
　車中所坐虎皮褥也暢長也轂者車輪之中外持輻¶
　内受軸者也大車之轂一尺有半兵車之轂長三尺¶
　二寸故兵車曰暢轂(輯録孔疏曰言/長於大車之轂)騏騏文也(輯録/見曹)¶
　(風鳲/鳩)馬左足白曰馵君子婦人目其夫也温其如玉¶
　美之之詞也板屋者西戎之俗以版為屋(念其逺在/西戎也故)¶
<pb:KR1c0030_WYG_008-29b>¶
　(曰在其/板屋)心曲心中委曲之處也○西戎者秦之臣子¶
　所與不共戴天之讎也(以滅成之族及/殺秦仲故也)襄公上承天¶
　子之命率其國人徃而征之故其從役者之家人先¶
　誇車甲之盛如此而後及其私情蓋以義興師則雖¶
　婦人亦知勇於赴敵而無所怨矣(輯録朱子曰襄公/報君父之仇其所)¶
　(以不自己者豈忮忿之心哉乃大倫之正天理之發/以大義驅其人而戰之此㐮公所以能用其人而秦)¶
　(人所以樂/為之用也)¶
○四牡孔阜(扶有/反)六轡在手騏駵(音/留)是中(叶諸/仍反)騧(古花/反)¶
<pb:KR1c0030_WYG_008-30a>¶
驪是驂(叶疏/簮反)龍盾(順允/反)之合鋈以觼(古穴/反)軜(音/納)言念君¶
子温其在邑(叶於/合反)方何為期胡然我念之¶
　賦也赤馬黒鬛曰駵中兩服馬也黄馬黒喙曰騧驪¶
　黒色也盾干也(輯録孔疏盾/以木為之)畫龍於盾合而載之以¶
　為車上之衛必載二者備破毁也(輯録黄氏曰盾者/今遮箭牌也盾狹)¶
　(而車廣一盾不足為衛必以二盾比而合之乃/足為衛非防其破毁也與二矛重弓意不同)觼環¶
　之有舌者軜驂内轡也置觼於軾前以係軜故謂之¶
　觼軜亦消沃白金以為飾也邑西鄙之邑也方將也¶
<pb:KR1c0030_WYG_008-30b>¶
　將以何時為歸期乎何為使我思之極也¶
○俴駟孔羣厹(音/求)矛鋈錞(徒對反叶/朱倫反)蒙伐有苑(叶音/氲)虎¶
韔(敕亮/反)鏤(音/漏)膺交韔二弓(叶姑/𢎞反)竹閉緄(古本/反)縢(直登/反)言¶
念君子載寢載興厭厭(於鹽/反)良人秩秩德音(叶一/陵反)¶
　賦也俴駟四馬皆以淺薄之金為甲欲其輕而易於¶
　馬之旋習也孔甚羣和也(輯録物不和則不得/羣聚故以和為羣也)厹矛¶
　三隅矛也(刄有/三角)鋈錞以白金沃矛之下端平底者也¶
　(刃在上為末其本之底者為錞/輯録曲禮注鐓為矛柄尾平底)䝉雜也伐中干也盾¶
<pb:KR1c0030_WYG_008-31a>¶
　之别名(盾食允反大者謂之櫓中/者謂之伐干盾亦其類也)苑文貌畫雜羽之¶
　文於盾上也虎韔以虎皮為弓室也鏤膺鏤金以飾¶
　馬當胷帶也交韔交二弓於韔也謂顛倒安置之必¶
　二弓以備壊也閉弓檠也儀禮作䪐緄繩縢約也以¶
　竹為閉而以繩約之於弛弓之裏檠弓體使正也(輯/録)¶
　(正弓曰檠音景弓檠/讀如字正弓器也)載寢載興言思之深而起居不¶
　寧也厭厭安也(安重也言其/德之安重也)秩秩有序也(聲譽之著/自内及外)¶
　(自近及逺所謂/秩秩之德音也)¶
<pb:KR1c0030_WYG_008-31b>¶
　　　小戎三章章十句(輔氏曰上以車馬兵器言下/以婦人極其憂思情也無所)¶
　　　　(怨刺義也輯録解頥曰一章言其車之善二/章言其馬之良三章言其器之備以如是之)¶
　　　　(兵甲復如是之冦讎此其矜誇之詞也温則/言其德之和易厭厭則言其德之安静秩秩)¶
　　　　(則言其德之有常以如是之君子而親如是/之勞苦此其閔惜之詞也西戎者秦人不共)¶
　　　　(戴天之讎也故復讎討賊之義不特其君知/之其卿大夫知之其國人知之雖行役者之)¶
　　　　(婦人亦無不知之而其形於言者/如此東周之君臣亦可以少愧矣)¶
蒹(右恬/反)葭(音/加)蒼蒼白露為霜所謂伊人在水一方遡(所/路)¶
(反/)洄(音/回)從之道阻且長遡㳺從之宛在水中央¶
<pb:KR1c0030_WYG_008-32a>¶
　賦也蒹似萑(音/丸)而細高數尺又謂之薕(音廉輯録爾/雅鄭註荻也)¶
　(蘆屬而小可為/萡萑説文薍也)葭蘆也蒹葭未敗而露始為霜秋水¶
　時至百川灌河之時也(秋水盛川流之絶者亦通無/不注於河矣輯録見莊子秋)¶
　(水/篇)伊人猶言彼人也一方彼一方也遡洄逆流而上¶
　(上/聲)也遡游順流而下也宛然坐見貌在水之中央言¶
　近而不可至也○言秋水方盛之時所謂彼人者乃¶
　在水之一方上下求之而皆不可得然不知其何所¶
　指也(秦無尊賢好德之風又無男女淫奔豈朋友相/念而作與輯録解頥曰白露為霜言其時之暮)¶
<pb:KR1c0030_WYG_008-32b>¶
　(也在水一方言其居之逺也迫之以時之暮限之以/水之逺所謂伊人果若何而求之將欲使之逆流而)¶
　(上以求之與則旣逺而不可即將欲使之順流而下/以求之與則雖近而不可至然則斯人也其終不可)¶
　(見乎孔子曰未之思也夫何逺之有亦在乎心誠求/之而已所謂伊人雖不知其所指然味其詞有敬慕)¶
　(之意而無褻慢之情則必指賢人之肥遯者惜/不知其何人耳舊說以為未能用周禮者非是)¶
○蒹葭凄凄白露未晞所謂伊人在水之湄遡洄從之¶
道阻且躋遡游從之宛在水中坻(直尸/反)¶
　賦也凄凄猶蒼蒼也晞乾也湄水草之交也(岸有草/水與草)¶
　(交則水/之際也)躋升也言難至也水渚曰坻¶
<pb:KR1c0030_WYG_008-33a>¶
○蒹葭采采(叶此/禮反)白露未已所謂伊人在水之涘(叶以/始二)¶
(音/)遡洄從之道阻且右(叶羽/軌反)遡游從之宛在水中沚¶
　賦也采采言其盛而可采也已止也右不相直(音/值)而¶
　出其右也(輯録直當也又/與值同遇也)小渚曰沚¶
　　　蒹葭三章章八句(思念之意/反覆道之)¶
終南何有有條有梅(叶莫/悲反)君子至止錦衣狐裘(叶渠/之反)顔¶
如渥(於角/反)丹其君也哉(叶將/&KR0058;反)¶
　興也終南山名在今京兆府南(輯録京兆府即/今陜西西安府)條山¶
<pb:KR1c0030_WYG_008-33b>¶
　楸(音/秋)也皮葉白色亦白材理好冝為車版君子指其¶
　君也至止至終南之下也錦衣狐裘諸侯之服也玉¶
　藻曰君衣(去/聲)狐白裘錦衣以裼之(凡服内有袍襗之/屬然後加裘又以)¶
　(衣䝉之謂之/裼襗音如澤)渥漬(疾賜/反)也(輯録顔色如厚漬/之丹言赤而澤也)其君也¶
　哉言容貌衣服稱(去/聲)其為君也(終南之山有條又有/梅君子之服有衣又)¶
　(有裘皆二者兼備/之意故以為興)此秦人美其君之詞亦車鄰駟驖¶
　之意也(車鄰駟驖終南秦之始興也而國人之美其/君者不過田獵之娛車馬侍御衣服燕樂而)¶
　(已禮樂教化未之開也嗚/呼此豈創業垂統之謂哉)¶
<pb:KR1c0030_WYG_008-34a>¶
○終南何有有紀有堂君子至止黻(音/弗)衣繡裳佩玉將¶
將(七羊/反)壽考不忘¶
　興也紀山之㢘角也堂山之寛平處也黻之狀亞兩¶
　已相戾也(漢韋賢傳注云亞古/弗字故因謂之黻)繡刺(匕亦/反)繡也將將¶
　佩玉聲也壽考不忘者欲其居此位服此服長久而¶
　安寧也(不忘只是/無窮之意)¶
　　　終南二章章六句(一章美之二/章美而祝之)¶
交交黄鳥止于棘誰從穆公子車奄息維此奄息百夫¶
<pb:KR1c0030_WYG_008-34b>¶
之特臨其穴(叶戸/橘反)惴惴其慄彼蒼者天(叶鐵/因反)殱(子㢘/反)我¶
良人如可贖兮人百其身¶
　興也交交飛而徃來之貌從穆公從死也子車氏奄¶
　息名特傑出之稱穴壙也惴惴懼貌慄懼殱盡良善¶
　贖貿(音/茂)也○秦穆公(名任/好)卒以子車氏之三子為殉¶
　(從閒/反)皆秦之良也國人哀之為(去/聲)之賦黄鳥事見春¶
　秋傳(見文公/六年)即此詩也言交交黄鳥則止于&KR0068;矣誰¶
　從穆公則子車奄息也蓋以所見起興也(彼止於棘/此從穆公)¶
<pb:KR1c0030_WYG_008-35a>¶
　(亦相呼/應為興)臨穴而惴惴蓋生納之壙中也三子皆國之¶
　良而一旦殺之若可貿以他人則人皆願百其身以¶
　易之矣¶
○交交黄鳥止于桑誰從穆公子車仲行(戸郎/反)維此仲¶
行百夫之防臨其穴惴惴其慄彼蒼者天殱我良人如¶
可贖兮人百其身¶
　興也防當也言一人可以當百夫也¶
○交交黄鳥止于楚誰従穆公子車鍼(音/鉗)虎維此鍼虎¶
<pb:KR1c0030_WYG_008-35b>¶
百夫之禦臨其穴惴惴其慄彼蒼者天殱我良人如可¶
贖兮人百其身¶
　興也禦猶當也¶
　　　黄鳥三章章十二句(此必以其兄弟/長少為次序)¶
　　　　春秋傳曰君子曰秦穆公之不為盟主也冝¶
　　　　哉死而棄民先王違世猶貽之法而况奪之¶
　　　　善人乎今縱無法以遺(去/聲)後嗣而又收其良¶
　　　　以死難以在上矣君子是以知秦之不復(扶/又)¶
<pb:KR1c0030_WYG_008-36a>¶
　　　　(反/)東征也愚按穆公於此其罪不可逃矣但¶
　　　　或以為穆公遺命如此而三子自殺以從之¶
　　　　(孔又/云)則三子亦不得為無罪今觀臨穴惴慄¶
　　　　之言則是康公從父之亂命迫而納之於壙¶
　　　　其罪有所歸矣(穆公父子皆不仁之君而康/公尤可罪也輯録左傳宣公)¶
　　　　(十五年魏顆曰疾病/則亂吾從其治命也)又按史記秦武公卒初¶
　　　　以人從(才用/反)死死者六十六人至穆公遂用¶
　　　　百七十七人而三良與(去/聲)焉蓋其初特出於¶
<pb:KR1c0030_WYG_008-36b>¶
　　　　戎翟(狄/同)之俗而無明王賢伯以討其罪於是¶
　　　　習以為常則雖以穆公之賢而不免論其事¶
　　　　者亦徒閔三良之不幸而歎秦之衰至於王¶
　　　　政不綱諸侯擅命殺人不忌至於如此則莫¶
　　　　知其為非也鳴呼俗之弊也久矣其後始皇¶
　　　　之葬後宫皆令從死工匠生閉墓中尚何怪¶
　　　　哉(忍於殺人秦俗相傳之大弊輯録朱子曰/始皇葬驪山下錮三泉令匠作機弩有穿)¶
　　　　(近者輒射之上具天文下具地理後宫無子/者皆令從死工匠為機者皆閉之墓也通釋)¶
<pb:KR1c0030_WYG_008-37a>¶
　　　　(曰古之葬者有明器但備物而不可用如芻/靈亦其類也不幸流俗之弊而至於作俑又)¶
　　　　(不幸而至於用人然作俑者夫子且以為不/仁而謂其無後况秦武公旣用殉五傳至穆)¶
　　　　(公而又用殉夫子之言反似無驗孰知穆公/之後二十一傳至莊㐮王而吕氏之子遂絶)¶
　　　　(嬴氏之統緒夫始皇不知所監驪山葬後未/三年而吕氏之祀又絶嗚呼不仁之禍及子)¶
　　　　(孫如/此)¶
鴥(伊橘/反)彼晨風(叶孚/愔反)鬱彼北林未見君子憂心欽欽如¶
何如何忘我實多¶
　興也鴥疾飛貌晨風鸇也(鸇性急疾其飛/鴥然得意也)鬱茂盛貌¶
<pb:KR1c0030_WYG_008-37b>¶
　君予指其夫也欽欽憂而不忘之貌○婦人以夫不¶
　在而言鴥彼晨風則歸于鬱然之北林矣故我未見¶
　君子而憂心欽欽也(物有所歸則意甚得人無所託/則憂不忘人不如物故以起興)¶
　彼君子者如之何而忘我之多乎此與扊扅(音剡移/户扃也)¶
　之歌同意蓋秦俗也(百里奚貴顯遺棄其妻妻作歌/曰百里奚五羊皮臨别時烹伏)¶
　(雌炊扊扅今日/富貴忘我為)¶
○山有苞櫟(盧狄反叶/歴各反)隰有六駁(邦角/反)未見君子憂心¶
靡樂(音/洛)如何如何忘我實多¶
<pb:KR1c0030_WYG_008-38a>¶
　興也駁梓榆也其皮青白如駁○山則有苞櫟矣隰¶
　則有六駁矣(輯録孔疏王肅云言/六據所見而言也)未見君子則憂心¶
　靡樂矣(山高隰下則有櫟與駁夫婦離别則有靡樂/之憂心物與地相冝而情與事相係也故以)¶
　(為/興)靡樂則憂之甚也¶
○山有苞棣隰有樹檖未見君子憂心如醉如何如何¶
忘我實多¶
　興也棣唐棣檖赤羅也(輯録陸氏曰其文細宻/如羅又有白羅皆文木)實似¶
　梨而小酢(音/醋)可食(實小而味酸可食也輯録陸氏曰/一名山棃一名鹿棃一名鼠棃極)¶
<pb:KR1c0030_WYG_008-38b>¶
　(有脆/美者)如醉則憂又甚矣¶
　　　晨風三章章六句(憂思之意/以漸而深)¶
豈曰無衣與子同袍(抱毛反叶/歩謀反)王于興師修我戈矛與¶
子同仇¶
　賦也袍襺(音/繭)也(純用新綿為緼也輯録玉藻云纊為/繭緼為袍陳氏曰纊新綿也緼舊絮)¶
　(也衣之有著者用新綿則/謂之繭用舊絮則謂之袍)戈六尺六寸(輯録周禮曰/戈柲六尺有)¶
　(六寸柲猶柄/也柲音袐)矛長二丈(輯録周禮曰酋矛常有四尺/注八尺曰尋倍㝷曰常常冇)¶
　(四尺是/二丈也)王于興師以天子之命而興師也○秦俗强¶
<pb:KR1c0030_WYG_008-39a>¶
　悍樂於戰鬭故其人平居而相謂曰豈以子之無衣¶
　而與子同袍乎蓋以王于興師則將修我戈矛而與¶
　子同仇也其懽愛之心足以相死如此(我有緼袍而/與爾共之者)¶
　(非為爾之無衣也君有仇讎盖欲與爾共報耳/市恩結死以為君上此奮不顧身者之所為也)蘇氏¶
　曰秦本周地故其民猶思周之盛時而稱先王焉(輯/録)¶
　(陳君舉曰東遷之後王室雖㣲而在於人心者未/泯也讀文侯之命者嘆平王之無志其有以哉)或¶
　曰興也取與子同三字為義(語相/應也)後章放此¶
○豈曰無衣與子同澤(叶徒/洛反)王于興師修我矛㦸(叶訖/約反)¶
<pb:KR1c0030_WYG_008-39b>¶
與子偕作¶
　賦也澤裏衣也以其親膚近於垢澤故謂之澤(澤即/襗古)¶
　(字通輯録說文曰/襗絝也絝即袴)㦸車㦸也長丈六尺(作起也言/起而去也)¶
○豈曰無衣與子同裳王于興師脩我甲兵(叶晡/茫反)與子¶
偕行(户郎/反)¶
　賦也行徃也¶
　　　無衣三章章五句(袍轉裏而澤澤轉下而裳同/仇則偕作偕作則偕行此三)¶
　　　　(章前後之序者増釋許氏曰秦舊周也先王/遺化猶有存  其曰豈曰無衣與子同袍者)¶
<pb:KR1c0030_WYG_008-40a>¶
　　　　(相賙之意也修我戈矛與子同仇者相死之/心也但秦不善用之一導之以武事而不知)¶
　　　　(以禮故敦厚之風化為剛暴之氣而遂至於/不可禁也此詩之作君子知其有漸矣  西)¶
　　　　(戎乃秦人不共戴天之讎而又有王命興師/是以同心疾之謳吟思鬭雖其風俗所致然)¶
　　　　(以義動者人樂為之/死亦必然之理也)¶
　　　　秦人之俗大抵尚氣槩先勇力忘生輕死故¶
　　　　其見於詩如此然本其初而論之岐豐之地¶
　　　　文王用之以興二南之化如彼其忠且厚也¶
　　　　秦人用之未幾而一變其俗至於如此則已¶
<pb:KR1c0030_WYG_008-40b>¶
　　　　悍然有招(音翹/舉也)八州而朝(音/潮)同列之氣矣何¶
　　　　哉雍州土厚水深其民厚重質直無鄭衛驕¶
　　　　惰浮靡之習以善導之則易興起而篤於仁¶
　　　　義以猛驅之則其彊毅果敢之資亦足以彊¶
　　　　兵力農而成富彊之業非山東諸國所及也¶
　　　　嗚呼後世欲為定都立國之計者誠不可不¶
　　　　監乎此而凡為國者其於導民之路尤不可¶
　　　　不審其所之也(輯録輔氏曰堯與文武皆聖/人也然堯之風歴三代而尚)¶
<pb:KR1c0030_WYG_008-41a>¶
　　　　(有遺於晉至文武之風則一變為秦而不復/有遺者何哉盖堯之時風氣方開純樸未散)¶
　　　　(譬之人則孩提之時也至文武時則其人壯/大矣今人於孩提之時教之則雖老大有不)¶
　　　　(忘者至於年日益壯雖强聒之旋得旋失終/不能久而不忘也謝氏曰幽王没於驪山此)¶
　　　　(中國之大恥周家萬世不可忘之大讎也讀/文侯之命可以知諸侯無復讎之志矣獨無)¶
　　　　(衣一詩毅然以天下大義為已任其心忠而/誠其氣剛而大其詞壯而直吾乃知岐豐之)¶
　　　　(地被文武周公之化最深雖世降俗末人心/天理不可泯滅者尚異於列國也解頥曰與)¶
　　　　(子同袍恩愛相結於無事之時也與子同仇/患難相恤於有事之日也先王之時居而為)¶
　　　　(比閭族黨之民出而為伍兩軍師之衆其所/以使之相保相愛相扶持者要非一日之積)¶
<pb:KR1c0030_WYG_008-41b>¶
　　　　(矣岐豐之地雖已屬秦然猶有先王之遺民/焉故其所以相告語者如此然曰王于興師)¶
　　　　(則非從其君之私也誠欲其君奉王命而為/討賊復讎之舉也惜也周既不能以此而令)¶
　　　　(諸侯秦復不能以此而匡王室卒之數𫝊之/後討賊復讎之志既衰貪功謀利之心益勝)¶
　　　　(而其囂然好戰之習非復/先王之民真秦之民矣)¶
我送舅氏曰至渭陽何以贈之路車乗(繩證/反)黄¶
　賦也舅氏秦康公之舅晉公子重(平/聲)耳也(輯録母之/昆弟曰舅)¶
　出亡在外穆公召而納之時康公為太子(康公/名罃)送之¶
　渭陽而作此詩渭水名秦時都雍至渭陽者蓋東行¶
<pb:KR1c0030_WYG_008-42a>¶
　送之於咸陽之地也(輯録孔氏曰漢地理志云右扶/風渭城縣故咸陽也其地在渭)¶
　(水之/北)路車諸侯之車也(輯録董氏曰巾車金路以封/同姓象路以封異姓革路以)¶
　(封四衛木路以封蕃國皆諸/侯也故人君之車曰路車)乘黄四馬皆黄也¶
○我送舅氏悠悠我思(叶親/齎反)何以贈之瓊瑰(古回/反)玉佩¶
(叶蒲/眉反)¶
　賦也悠悠長也序以為時康公之母穆姬已卒故康¶
　公送其舅而念母之不見也(輯録嚴氏曰送舅而/有所思則思母也)或¶
　曰穆姬之卒不可考此但别其舅而懐思耳瓊瑰石¶
<pb:KR1c0030_WYG_008-42b>¶
　而次玉(輯録曹氏曰玉佩珩璜琚瑀之屬輔氏曰讀/是詩者見其情意周至言有盡而意無窮良)¶
　(心之𤼵固/如是也)¶
　　　渭陽二章章四句(贈送之意/不一而足)¶
　　　　按春秋傳晉獻公烝於齊姜(武公/妾)生秦穆夫¶
　　　　人太子申生娶犬戎胡姬生重耳(犬戎唐叔/子孫别在)¶
　　　　(戎狄/者)小戎子生夷吾(允姓之戎/子女也)驪姬生奚齊¶
　　　　其娣生卓子驪姬譛申生申生自殺又譛二¶
　　　　公子二公子皆出奔獻公卒奚齊卓子繼立¶
<pb:KR1c0030_WYG_008-43a>¶
　　　　皆為(去聲/被也)大夫里克所弑秦穆公納夷吾是¶
　　　　為恵公卒子圉立是為懐公立之明年秦穆¶
　　　　公又召重耳而納之是為文公(此具晉文出/入本末以見)¶
　　　　(康公送/之之由)王氏曰至渭陽者送之逺也悠悠我¶
　　　　思者思之長也路車乘黄瓊瑰玉佩者贈之¶
　　　　厚也(輯録謝氏曰送之逺贈/之厚念母之心可見矣)廣漢張氏曰康¶
　　　　公為太子送舅氏而念母之不見是固良心¶
　　　　也而卒不能自克於令(平/聲)狐之役(魯文公七/年秦康公)¶
<pb:KR1c0030_WYG_008-43b>¶
　　　　(納公子雍於晉不受禦秦師敗之令/狐十二年秦伯伐晉報令狐之役也)怨欲害¶
　　　　乎良心也使康公知循是心養其端而充之¶
　　　　則怨欲可消矣(渭陽之思可取而令狐之怨/可罪故引張氏説以斷之)¶
於我乎夏屋渠渠今也每食無餘于(音/吁)嗟乎不承權輿¶
　賦也夏大也渠渠深廣貌承繼也權輿始也(輯録嚴/氏曰造)¶
　(衡自權始造/車自輿始)○此言其君始有渠渠之夏屋以待賢¶
　者而其後禮意寖衰供億寖薄(億安也供其匱/乏而安之也)至於¶
　賢者每食而無餘於是嘆之言不能繼其始也(秦君/非有)¶
<pb:KR1c0030_WYG_008-44a>¶
　(好賢之誠心者/故其無恒如此)¶
○於我乎每食四簋(叶已/有反)今也每食不飽(叶捕/苟反)于嗟乎¶
不承權輿¶
　賦也簋瓦器容斗二勝(輯録勝孔/疏作升)方曰簠圓曰簋簠¶
　盛(音/成)稻粱簋盛黍稷四簋禮食之盛也¶
　　　權輿二章章五句(無餘已不可不飽則甚/矣譏刺之意以漸而深)¶
　　　　漢楚元王敬禮申公白公穆生穆生不嗜酒¶
　　　　元王每置酒嘗為(去聲/下同)穆生設醴及王戊即¶
<pb:KR1c0030_WYG_008-44b>¶
　　　　位嘗設後忘設焉穆生退曰可以逝矣醴酒¶
　　　　不設王之意怠不去楚人將鉗(于廉/反)我於市¶
　　　　遂稱疾申公白公强(上/聲)起之曰獨不念先王¶
　　　　之德歟今王一旦失小禮何足至此穆生曰¶
　　　　先王之所以禮吾三人者為道之存故也今¶
　　　　而忽之是忘道也忘道之人胡可與久處豈¶
　　　　為區區之禮哉(輯録區區小貌此句盖與上/文失小禮相應輔氏禮作醴)¶
　　　　遂謝病去亦此詩之意也(引此以明詩人之/意不在禮之厚薄)¶
<pb:KR1c0030_WYG_008-45a>¶
　　　　(而在誠之至/與不至也)¶
　　　　　秦國十篇二十七章一百八十一句(小戎/無衣)¶
　　　　　(見秦人之勇於公義如此車鄰駟驖終南/秦之盛也駸駸乎不可遏矣惜乎殘忍不)¶
　　　　　(仁有黄鳥簡賢棄禮有權輿而骨肉相忘/習俗之薄又有如晨風者秦之所以易興)¶
　　　　　(易亡者以其無/先王禮義故也)¶
　¶
　¶
　¶
<pb:KR1c0030_WYG_008-45b>¶
　¶
　¶
　¶
　¶
　¶
　¶
　¶
　詩經疏義㑹通卷六¶

