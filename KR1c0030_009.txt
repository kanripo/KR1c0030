# -*- mode: mandoku-view -*-
#+TITLE: 詩經疏義會通
#+DATE: 2015-09-23 09:36:47
#+PROPERTY: JUAN 9
<pb:KR1c0030_WYG_009-1a>¶
欽定四庫全書¶
　詩經疏義㑹通卷七　　　元　朱公遷　撰¶
　　　陳一之十二¶
　　　　陳國名太皥伏羲氏之墟(音/驅)在禹貢豫州之¶
　　　　東其地廣平無名山大川西望外方東不及¶
　　　　孟諸周武王時帝舜之冑有虞閼(音/遏)父為周¶
　　　　陶正武王賴其利器用與其神明之後以元¶
　　　　女大(音/泰)姬妻(去/聲)其子滿而封之于陳都于宛¶
<pb:KR1c0030_WYG_009-1b>¶
　　　　丘之側與黄帝帝堯之後共為三恪(樂記云/武王未)¶
　　　　(下車封黄帝之後于薊帝堯之後于祝帝舜/之後于陳是為三恪恪者敬也先聖之後當)¶
　　　　(敬者也輯録左傳襄公二十/五年注云舜聖故謂之神明)是為胡公大姬¶
　　　　婦人尊貴好樂(五教/反)巫覡(胡狄/反)歌舞之事其¶
　　　　民化之(大姬無子故好巫覡禱祈鬼神/歌舞之事輯録女曰巫男曰覡)今之¶
　　　　陳州即其地也(按陳檜曹皆小國故居變風/之終又變風訖于陳靈陳有)¶
　　　　(靈公之詩亦冝居變風之終但檜曹比陳為/尤小且有思治之詩故二國不可先陳而以)¶
　　　　(陳列于其前也輯録陳/州今𨽻河南開封府)¶
<pb:KR1c0030_WYG_009-2a>¶
子之湯(他郎他/浪二反)兮宛丘之上(辰羊辰/亮二反)兮洵(音/荀)有情兮而¶
無望(武方武/放二反)兮¶
　　也賦子指遊蕩之人也湯蕩也四方髙中央下曰宛¶
　丘(輯録宛丘因以/為其地之名)洵信也望人所瞻望也○國人見¶
　此人常遊蕩于宛丘之上故叙其事以刺之言雖信¶
　有情思而可樂矣然無威儀可瞻望也(輯録輔氏曰/遊蕩以為樂)¶
　(情也威儀之可望禮也溺于情者必不足于禮故詩/人譏之曰洵有情兮而無望兮其諷切之者深矣)¶
　坎其擊鼓宛丘之下(叶後/五反)無冬無夏(叶與/下同)值(直買/反)其¶
<pb:KR1c0030_WYG_009-2b>¶
鷺羽¶
　賦也坎擊鼓聲值植也鷺舂鉏今鷺鷥好而潔白頭¶
　上有長毛十數枚羽以其羽為翳舞者持以指麾也¶
　(輯録孔氏曰持/鷺羽翳身而舞)言無時不出遊而鼓舞于是也(輯録/范氏)¶
　(曰祁寒大暑之時不少/息則其他時可知矣)¶
○坎其擊缶(方有/反)宛丘之道(叶徒/厚反)無冬無夏值其鷺翿¶
(音導叶/殖有反)¶
　賦也缶瓦器可以節樂(即今/瓦盆)翿翳也¶
<pb:KR1c0030_WYG_009-3a>¶
　　　宛丘三章章四句(一章刺其蕩二章/三章刺其乆于蕩)¶
東門之枌(符云/反)宛丘之栩(况浦/反)子仲之子婆娑(素何/反)其¶
下(叶後/五反)¶
　賦也枌白榆也先生葉卻著(音/斫)莢皮色白子仲之子¶
　子仲氏之女也婆娑舞貌○此男女聚㑹歌舞而賦¶
　其事以相樂也¶
○榖旦于差(初住反叶/七何反)南方之原(無韻/未詳)不績其麻(叶謨/婆反)¶
市也婆娑¶
<pb:KR1c0030_WYG_009-3b>¶
　賦也榖善差擇也○既差擇善旦以㑹于南方之原¶
　于是棄其業以舞于市而往㑹也(此章専主/女子言也)¶
○榖旦于逝越以鬷(子紅/反)邁(叶力/制反)視爾如荍(祁饒/反)貽我¶
握椒¶
　賦也逝往越于鬷衆也邁行也荍芘(音/毗)芣(音/浮)也又名¶
　荆葵紫色(輯録孔疏一曰蚍&KR1526;水草多花少葉又翹/起似蕪菁濮氏曰芘芣紫荆春時開花葉)¶
　(未生花紫色自根及榦而上連接甚密/有類蟣窠故爾雅名蚍蜉俗曰火蟣)椒芬芳之物¶
　也　言又以善旦而往于是以其衆行而男女相與¶
<pb:KR1c0030_WYG_009-4a>¶
　道其慕悦之詞曰我視爾顔色之美如芘芣之華于¶
　是遺(去/聲)我以一握之椒而交情好(去/聲)也(増釋吴師道/曰此詩貽我)¶
　(握椒與贈芍藥相去㡬何傳謂男女慕悦道顔色之/美而交情好當為淫詩邪類前篇是刺男子其所刺)¶
　(止于遊蕩歌舞此詩若無末二句則亦/止為男女歌舞相樂之詩惡猶未甚也)¶
　　　東門之枌三章章四句(一章自述今日之事二/章追言昨日之約以及)¶
　　　　(今日之事三章又陳今日之情輯録輔氏曰/夫民勞則思思則善心生逸則淫淫則忘善)¶
　　　　(忘善則惡心生理勢之必然也陳國之地廣/平又以大姫之化故其俗遊蕩無度已見於)¶
　　　　(宛丘之詩其逸甚矣故繼以東門之枌男女/聚㑹歌舞婦人棄其所業相與慕悦各有所)¶
<pb:KR1c0030_WYG_009-4b>¶
　　　　(贈以交情好動其淫欲者亦其勢之/必然也又曰男女雜處淫亂必生)¶
衡門之下可以棲(音/西)遲泌(悲泣/反)之洋洋可以樂(音/洛)飢¶
　賦也衡門横木為門也門之深者有阿塾堂宇(重屋/為阿)¶
　(門側之堂謂之塾○增釋許氏曰衡門之詩隱士所/作阿塾堂宇𫝊因疏文之舊亦大約言門之深者有)¶
　(是名也命士之堂三尺庶人葢無級門之制豈/復若是巍然哉然則衡門固隱士之常然耳)此惟¶
　衡木為之(輯録孔疏衡古文横字/此横木為門言其淺也)棲遲遊息也泌泉¶
　水也洋洋水流貌○此隱居自樂(音/洛)而無求者之詞¶
　言衡門雖淺陋然亦可以游息泌水雖不可飽然亦¶
<pb:KR1c0030_WYG_009-5a>¶
　可以玩樂而忘飢也(此與衛詩考槃相似○増釋此/一章有自足之意此下兩章無)¶
　(外慕之心雖皆/賦體實似比意)¶
○豈其食魚必河之魴(音/房)豈其取(音/娶)妻必齊之姜¶
　賦也姜齊姓(輯録謝氏曰/齊宋皆大國)¶
○豈其食魚必河之鯉豈其取妻必宋之子(叶奬/里反)¶
　賦也(輯録本草鯉魚眷中鱗一道數至尼無小大/皆三十六鱗有赤白黄三種故為魚之貴者)子¶
　宋姓(食色性之欲也而食魚不必魴鯉娶妻不必齊/美宋子則凡所以自奉者皆不求全而責備矣)¶
　(素位而行不願乎/其外斯人之謂歟)¶
<pb:KR1c0030_WYG_009-5b>¶
　　　衡門三章章四句(一章則自安而無勉強之意/二章三章則自足而無歆羡)¶
　　　　(之心○陳詩十篇二詩蕩六詩淫一詩刺惡/人汙穢之風不良之徒皆可惡者惟衡門之)¶
　　　　(隱君子則卓立乎/流俗者也賢哉)¶
東門之池可以漚(烏豆/反)麻(叶謨/婆反)彼美淑姬可與晤(五故/反)¶
歌¶
　興也池城池也漚漬(疾賜/反)也治麻者必先以水漬之¶
　(輯録孔疏漸/漬使之柔忍)晤猶解(下介/反)也○此亦男女㑹遇之詞¶
　蓋因其㑹遇之地所見之物以起興也(語相/應)¶
<pb:KR1c0030_WYG_009-6a>¶
○東門之池可以漚紵(直吕/反)彼美淑姬可與晤語¶
　興也紵麻屬(輯録陸氏曰紵科生數十莖宿根在地/中至春自生荆揚間一歲三収剥去其)¶
　(皮之表但得其/裏緝以成布)¶
○東門之池可以漚菅(古顔反叶/居賢反)彼美淑姬可與晤言¶
　興也菅葉似茅而滑澤莖有白粉柔韌(而報/反)宜為索¶
　也(輯録濮氏曰左傳云雖有絲麻無棄菅蒯蒯與菅/皆謂苕也黄華者俗名黄芒即蒯也白華者俗名)¶
　(白芒即/菅也)¶
　　　東門之池三章章四句(愛慕之意/反覆道之)¶
<pb:KR1c0030_WYG_009-6b>¶
東門之揚其葉牂牂(子桑/反)昬以為期明星煌煌¶
　興也東門相期之地也揚栁之揚起者也牂牂盛貌¶
　明星啟明也煌煌大明貌○此亦男女期㑹而有負¶
　約不至者故因其所見以起興也¶
○東門之揚其葉肺肺(普計/反)昬以為期明星晳晳(之世/反)¶
　興也肺肺猶牂牂也晳晳猶煌煌也(語不相應義不/相因特即所見)¶
　(以為興/上章同)¶
　　　東門之揚二章章四句(疑慮之意/反覆道之)¶
<pb:KR1c0030_WYG_009-7a>¶
墓門有&KR0068;斧以斯(所宜/反)之夫也不良國人知之知而不¶
已誰昔然矣¶
　興也墓門凶僻之地多生荆棘斯析也夫指所刺之¶
　人也誰昔昔也猶言疇昔也(輯録誰疇皆/𤼵語之辭)○言墓門¶
　有&KR0068;則斧以斯之矣此人不良則國人知之矣(人皆/知之)¶
　(人皆非之矣此以/惡惡之意為興)國人知之而猶不自改則自疇昔¶
　而已然非一日之積矣所謂不良之人亦不知其何¶
　所指也(輯録慶源輔氏曰人之為惡初動于隱微之/中猶有懼人之知之心至于公然形肆于外)¶
<pb:KR1c0030_WYG_009-7b>¶
　(則已無所忌憚矣然猶幸其為人所規正刺譏而冇/改也今其為惡至于國人皆知之而猶不自改自疇)¶
　(昔而已然則非一日之積/矣蓋不可得而救藥之也)¶
○墓門有梅有鴞萃止夫也不良歌以訊(叶息/悴反)之訊予¶
不顧(叶果/五反)顛倒思予(叶寅/女反)¶
　興也鴟鴞(干嬌/反)惡聲之鳥也萃集訊告也顛倒狼狽¶
　之狀○墓門有梅則有鴞萃之矣夫也不良則有歌¶
　其惡以訊之者矣(此以可惡之物/以為惡惡之興)訊之而不予顧至¶
　于顛倒然後思予則豈有所及哉(改惡為善則可免/患然則及今則可)¶
<pb:KR1c0030_WYG_009-8a>¶
　(以速改也此見詩/人愛人無已之意)或曰訊予之予疑當依前章作而¶
　字¶
　　　墓門二章章六句(前章絶之後/章微教之)¶
防有鵲巢卭(其恭/反)有㫖苕(徒雕反叶/徒刀反)誰侜(陟留/反)予美心¶
焉忉忉(都勞/反)¶
　興也防人所築以捍水者卭丘㫖美也苕苕饒也莖¶
　如勞豆而細葉似蒺藜而青其莖葉緑色可生食如¶
　小豆藿也侜張也(輯録毛傳/侜張誑也)猶鄭風之所謂廷(居望/反)¶
<pb:KR1c0030_WYG_009-8b>¶
　也予美指所與私者也忉忉憂貌○此男女之有私¶
　而憂或間之之詞故曰防則有鵲巢矣卭則有㫖苕¶
　矣今此何人而侜張予之所美使我憂之而至于忉¶
　忉乎(彼所宜有之物則皆有此所不當有之事/乃有之蓋以尋常之物興怪異之事也)¶
○中唐有甓(蒲歴/反)卭有㫖鷊(五歴/反)誰侜予美心焉惕惕¶
(吐歴/反)¶
　興也廟中路謂之唐(輯録疏堂下/至門之徑也)甓瓴(音/零)甋(音/滴)也(爾/雅)¶
　(注曰㼾甎/也音鹿専)鷊小草雜色如綬惕惕猶忉忉也¶
<pb:KR1c0030_WYG_009-9a>¶
　　　防有鵲巢二章章四句(憂慮之意/反覆道之)¶
月出皎兮佼(古夘/反)人僚(音/了)兮舒窈(鳥了/反)糾(已小/反)兮勞心¶
悄(七小/反)兮¶
　興也皎月光也佼人美人也僚好貌窈幽逺也糾愁¶
　結也悄憂也○此亦男女相悦而相念之詞言月出¶
　則皎然矣佼人則僚然矣安得見之而舒窈糾之情¶
　乎是以為之勞心而悄然也(此因所見以起興蓋月/出于夜正私心所𤼵之)¶
　(時也意與東/方之日略同)¶
<pb:KR1c0030_WYG_009-9b>¶
○月出皓(胡老/反)兮佼人懰(力乆反叶/朗老反)兮舒懮(於乆/反)受(叶/時)¶
(倒/反)兮勞心慅(七老/反)兮¶
　興也懰好貌懮受憂思也慅猶悄也¶
○月出照兮佼人燎(力召/反)兮舒夭(於表/反)紹(實照/反)兮勞心¶
慘(當作懆/七弔反)兮¶
　興也燎明也夭紹糾緊之意(凡人心平則舒/緩有憂則糾緊)慘憂也¶
　(輯録懆七弔反恐是叶音當與白華篇内同又/音草吕氏曰此詩用字聱牙意者其方言與)¶
　　　月出三章章四句(思念之情反覆道之輯録解/頥曰月出之詩其悦之也至)¶
<pb:KR1c0030_WYG_009-10a>¶
　　　　(其思之也切其憂之也深移是心以好賢亦/將何思求而不𫉬哉惜也吾未見好徳如好)¶
　　　　(色者/也)¶
胡為乎株林從夏(戸雅/反)南(叶尼心/反下同)匪適株林從夏南¶
　賦也株林夏氏邑也(輯録寰宇記陳州西安縣西南/三十里有夏亭城城北五里有)¶
　(株林縣志宋州柘城縣本陳之株邑故柘城在南陵/縣南七十里季氏曰王氏以為株邑也邑外曰郊郊)¶
　(外曰牧牧外曰/野野外曰林)夏南徵舒字也○靈公淫于夏徵舒¶
　之母朝夕而往夏氏之邑故其民相與語曰君胡為¶
　乎株林乎曰從夏南耳然則非適株林也特以從夏¶
<pb:KR1c0030_WYG_009-10b>¶
　南故耳蓋淫乎夏姬不可言也故以從其子言之詩¶
　人之忠厚如此¶
○駕我乘(繩證/反)馬(叶滿/補反)説(音/稅)于株野(叶上/與反)乘(平/聲)我乘駒¶
朝食于株¶
　賦也説舎也馬六尺以下曰駒(輯録鄭氏曰我/國人我君也)¶
　　　株林二章章四句(前章隱其惡後/章惡其深于惡)¶
　　　　春秋傳夏姬鄭穆公之女也嫁于陳大夫夏¶
　　　　御叔靈公與其大夫孔寜儀行父通焉洩(息/列)¶
<pb:KR1c0030_WYG_009-11a>¶
　　　　(反/)冶諫不聽而殺之(宣公/九年)後卒為(去聲/下同)其子¶
　　　　徵舒所弑(宣公/十年)而徵舒復(扶又/反)為楚莊王所¶
　　　　誅(宣公十一年○荒穢者必亡弑逆者必誅/集傳舉其大要而所以示鑒戒者亦明矣)¶
　　　　(輯録左氏傳史記靈公十四年公與其大夫/孔寜儀行父通于夏姬皆衷其衵服以戲于)¶
　　　　(朝洩冶諫曰公卿宣淫民無效焉公告二子/請殺洩冶公弗禁遂殺之十五年公與二子)¶
　　　　(飲于夏氏謂行父曰徵舒似汝對曰亦似君/徵舒怒公出自其廏射而殺之二子奔楚徵)¶
　　　　(舒自立為陳侯明年楚莊王伐陳殺徵舒立/靈公子午是為成公父方武反衵汝栗反婦)¶
　　　　(人近身内衣射食亦反解頥曰衛之亂至于/墻有茨而極于是有狄入衛之禍陳之亂至)¶
<pb:KR1c0030_WYG_009-11b>¶
　　　　(于株林而極于是有楚入陳之禍然則狄非/能入衛也宣姜實召之也楚非能入陳也夏)¶
　　　　(姬實召之也此所謂女戎也比/事以觀可以為淫亂者之戒矣)¶
彼澤之陂(叶音/波)有蒲與荷(音/何)有美一人傷如之何寤寐¶
無為涕(他弟/反)泗(音/四)滂(普光/反)沱(徒何/反)¶
　興也陂澤障也(輯録澤障謂障水之/岸澤水所鍾聚也)蒲水草可為席¶
　者(輯録説文曰蒲似莞/而褊有脊滑柔而温)荷芙蕖也(輯録爾雅曰荷芙/蕖其莖茄其葉蕸)¶
　(其本蔤其華菡萏其實蓮其根/藕茄音加蕸音遐蔤亡筆反)自目曰涕(上/聲)自鼻曰¶
　泗○此詩大㫖與月出相類(增釋許氏曰月出男子/思婦人也澤陂婦人思)¶
<pb:KR1c0030_WYG_009-12a>¶
　(男子/也)言彼澤之陂則有蒲與荷矣有美一人而不可¶
　見則雖憂傷而如之何哉寤寐無為涕泗滂沱而已¶
　矣(即彼之地則冇其物即此之事則獨無其計物與/地相稱事與願相違有字相呼而無字反應有字)¶
　(為/興)¶
○彼澤之陂有蒲與蕳(古顔反叶/居賢反)有美一人碩大且卷¶
(其員/反)寤寐無為中心悁悁(烏𤣥/反)¶
　興也蕳蘭也卷鬢髮之美也(輯録李氏曰盧令其人/美且鬈字雖不同其義)¶
　(則/一)悁悁猶悒悒也(輯録不安/也又憂也)¶
<pb:KR1c0030_WYG_009-12b>¶
○彼澤之陂有蒲菡(户感/反)萏(大感反叶/待檢反)有美一人碩大¶
且儼(魚檢/反)寤寐無為輾轉伏枕(叶知/險反)¶
　興也菡萏荷華也儼矜莊貌輾轉伏枕卧而不寐思¶
　之深且乆也¶
　　　澤陂三章章六句(思念之情/反覆道之)¶
　　　　陳國十篇二十六章一百二十四句(輔氏曰/陳風十)¶
　　　　(篇男女淫泆之詩居其大半此則遊蕩無度/之所致也愚謂淫亂之風鄭衛以外陳為最)¶
　　　　(陳詩首以游蕩之詩以見蕩則必淫也若魏/之儉嗇褊急唐之憂深思逺秦人勇赴公義)¶
<pb:KR1c0030_WYG_009-13a>¶
　　　　(而汲汲乎興國則又豈暇于淫蕩哉/是故淫亂之詩三國免焉有以也)¶
　　　　　東萊吕氏曰變風終于陳靈其間男女夫¶
　　　　　婦之詩一何多邪曰有天地然後有萬物¶
　　　　　有萬物然後有男女有男女然後有夫婦¶
　　　　　有夫婦然後有父子有父子然後有君臣¶
　　　　　有君臣然後有上下有上下然後禮義有¶
　　　　　所錯(輯録易序卦文程子曰天地萬物之/本夫婦人倫之始○錯與措同施布)¶
　　　　　(也安/著也)男女者三綱之本萬事之先也(輯録/昏禮)¶
<pb:KR1c0030_WYG_009-13b>¶
　　　　　(男女有别而後夫婦有義/夫婦有義而後父子有親)正風之所以為¶
　　　　　正者舉其正者以勸之也變風之所以為¶
　　　　　變者舉其不正者以戒之也道之升降時¶
　　　　　之治亂俗之汙隆民之死生于是乎在録¶
　　　　　之煩悉篇之重(平/聲)複(力六/反)亦何疑哉(詩之/為教)¶
　　　　　(懲惡勸善而已春秋書亂賊之事豈教人/弑逆乎或者乃謂宜取淫奔諸詩悉去之)¶
　　　　　(則善有可法惡無可戒恐非聖經本意矣/輯録通釋曰變風終于陳靈其間詩凡一)¶
　　　　　(百二十八篇以集傳考之男女夫婦/之詩凡六十六篇不啻居其半也)¶
<pb:KR1c0030_WYG_009-14a>¶
　　　檜一之十三¶
　　　　檜國名髙辛氏火正祝融之墟在禹貢豫州¶
　　　　外方之北滎波之南(輯録滎波孔氏以為一/水周禮職方云其川滎)¶
　　　　(雒其浸波溠則二水/也滎音榮溠音詐)居溱洧之間其君妘姓¶
　　　　祝融之後(輯録釋文曰王肅云周武王封祝/融之後于濟洛河潁之間為檜子)¶
　　　　(○增釋史記楚世家帝顓頊髙陽生稱稱生/卷章世本名老童卷章生重黎為帝嚳髙辛)¶
　　　　(火正甚有功能光融天下帝嚳命曰祝融祝/大融明也共工氏作亂帝使祝融誅之而不)¶
　　　　(盡帝乃誅重黎而以其弟吳回居火正為祝/融吴回亦卷章生吴回生陸終陸終子六人)¶
<pb:KR1c0030_WYG_009-14b>¶
　　　　(其四曰㑹人此即檜之祖也妘姓檜本祝/融所封之墟唯妘姓之後處其地妘音云)周¶
　　　　衰為鄭桓公所滅而遷國焉(諸本作/桓公誤)今之鄭¶
　　　　州即其地也(輯録鄭州今𨽻/河南開封府)蘇氏以為檜詩¶
　　　　皆為(去/聲)鄭作如&KR0385;鄘之于衛也未知是否¶
羔裘逍遥狐裘以朝(直遥反叶/直勞反)豈不爾思勞心忉忉(音/刀)¶
　賦也緇衣羔裘諸侯之朝服錦衣狐裘其朝天子之¶
　服也(臨下朝君各有其服今檜君以臨朝之服/為燕服必服朝天子之服而臨朝則侈矣)○舊¶
　説檜君好潔其衣服逍遥遊宴而不能自強于政治¶
<pb:KR1c0030_WYG_009-15a>¶
　故詩人憂之(檜小國也強于為治或可以免禍耳逍/遥遊宴如此殆战輯録張南軒曰其所)¶
　(事惟在衣服之間則其/不能強于政治可知矣)¶
○羔裘翺翔狐裘在堂豈不爾思我心憂傷¶
　賦也翺翔猶逍遥也堂公堂也¶
○羔裘如膏(古報/反)日出有曜(羊照反叶/羊號反)豈不爾思中心¶
是悼¶
　賦也膏脂所漬也日出有曜日照之則有光也¶
　　　羔裘三章章四句(憂念之情反覆道之輯録輔/氏曰勞心忉忉思之也我心)¶
<pb:KR1c0030_WYG_009-15b>¶
　　　　(憂傷悲之也中心是悼則知其不可復救也/羔裘如膏日出有曜其君之服飾非不美也)¶
　　　　(豈不爾思中心是悼則其所闕者蓋可知矣/○増釋許氏曰羔裘狐裘國君所得服非奢)¶
　　　　(也然羔裘以視朝可也而以逍遥翺翔狐裘/以朝天子可也而以自朝其羣臣則固已失)¶
　　　　(禮之正矣而又不能強于政治惟服其服尸/其位而已觀如膏有曜之言則實有好潔衣)¶
　　　　(服之僻耳可不殆哉旴黎朱氏曰為君者惟/致飾于外愛君者常不忘于中故其𤼵言如)¶
　　　　(此/)¶
庶見素冠兮&KR0068;人欒欒(力端/反)兮勞心慱慱(徒端/反)兮¶
　賦也庶幸也縞(音/呆)冠素紕(音/皮)既祥之冠也(語出記/玉藻)黒¶
<pb:KR1c0030_WYG_009-16a>¶
　經白緯曰縞縁(去/聲)邊曰紕&KR0068;急也喪事欲其縱縱(音/緫)¶
　爾哀遽之狀也(記檀弓喪事欲其縱縱爾吉事欲其/折折爾雅曰縱縱急也折折緩也折)¶
　(音/題)欒欒瘠(音/籍)貌慱慱憂勞之貌○祥冠祥則冠(去/聲)之¶
　禫(徒感/反)則除之(禫除服祭名儀禮中月而禫中猶間/也與大祥間一月自初喪至此凡二)¶
　(十七月矣輯録祥亦祭名去凶從吉之義禫之言澹/澹平安意也石梁王氏曰二十四月再期其月餘日)¶
　(不數為二十五月中月而禫注謂間一月則所間之/月是空一月為二十六月出月禫祭為二十七月徙)¶
　(月則/樂矣)今人皆不能行三年之喪矣安得見此服乎當¶
　時賢者庶幾見之至于憂勞也(輯録解頥曰三年之/喪非為其服之難情)¶
<pb:KR1c0030_WYG_009-16b>¶
　(稱其服之難也&KR0068;以言其哀遽之狀欒欒以言其毁/瘠之形則是其衣服之變顔色之哀心志之思慕皆)¶
　(可即是而見之夫惟表裏之相稱本末之兼善所以/為賢惜乎今之不及見斯人也則安得而不勞心慱)¶
　(慱/乎)¶
○庶見素衣兮我心傷悲兮聊與子同歸兮¶
　賦也素冠則素衣矣與子同歸愛慕之詞也(輯録李/氏曰言)¶
　(庶幾欲見服既祥之素衣者今無此人故我心悲傷/也如有其人則我且與之同歸矣謝氏曰同歸如書)¶
　(云同歸于治同歸于亂/非與之同歸其家也)¶
○庶見素韠(音/畢)兮我心藴(於粉/反)結(叶訖/力反)兮聊與子如一¶
<pb:KR1c0030_WYG_009-17a>¶
兮¶
　賦也韠蔽膝也以韋為之(輯録孔疏曰古者佃漁而/食因衣其皮先知蔽前後)¶
　(知蔽後後王易以布帛而猶存其蔽前者不忘本也/陳氏曰古者席地而坐以臨爼豆故設蔽膝以備濡)¶
　(漬韠之/言蔽也)冕服謂之韍(分勿/反)其餘曰韠韠從裳色素衣¶
　素裳則素韠矣藴結思之不解也與子如一甚于同¶
　歸矣(輯録輔氏曰素衣素冠不祥之服也常情之所/厭見也檜國之俗不能行三年之喪則不復見)¶
　(此既祥之衣冠矣而當時賢者庶幾見之而不可得/則至于憂勞如此是其心必有大不安者也幸而得)¶
　(見之則又為之愛慕而欲與同歸為一焉是又必有/大慊于其心者也此秉彛之心也先王之制喪服亦)¶
<pb:KR1c0030_WYG_009-17b>¶
　(以是心而已豈/强民而為之哉)¶
　　　素冠三章章三句(素冠素衣素韠以上/下為次序而意漸深)¶
　　　　按喪禮為(去/聲)父為君斬衰(音/催)三年(事父母致/喪三年事)¶
　　　　(君方喪三年詩人所指致喪者也此見三年/之喪為最重非他服可比也輯録儀禮注斬)¶
　　　　(不緝也不言裁割而言斬者取痛甚之意凡/服上曰衰下曰裳衰長六寸博四寸綴于外)¶
　　　　(衿之上當心李寳之曰衰/綴于衣因統名衣為衰也)昔宰予欲短喪夫¶
　　　　子曰子生三年然後免于父母之懷予也有¶
　　　　三年之愛于其父母乎三年之喪天下之通¶
<pb:KR1c0030_WYG_009-18a>¶
　　　　喪也(此推本喪之所/以三年之故)傳曰子夏三年之喪畢¶
　　　　見(音/現)于夫子援(平/聲)琴而弦衎衎(苦旦/反)而樂作¶
　　　　而曰先王制禮不敢不及夫子曰君子也閔¶
　　　　子騫三年之喪畢見于夫子援琴而弦切切¶
　　　　而哀作而曰先王制禮不敢過也夫子曰君¶
　　　　子也子路曰敢問何謂也夫子曰子夏哀已¶
　　　　盡能引而致之于禮故曰君子也閔子騫哀¶
　　　　未盡能自割以禮故曰君子也夫三年之喪¶
<pb:KR1c0030_WYG_009-18b>¶
　　　賢者之所輕不肖者之所勉(此見三年之喪/為不易之定制)¶
　　　　(短喪固非禮而欲過之者亦非所以為禮也/輯録輔氏曰子夏閔子騫之事毛傳所載如)¶
　　　　(此與禮記不同先生併取宰予之事言之而/不加一辭焉然熟讀而詳玩之則自有所發)¶
　　　　(而可以為情性之正矣又曰非以三年之喪/為足以報其親所謂喪三年以為極亡則弗)¶
　　　　(之忘矣者也至于聖人既為之中制則賢/者必當俯而就不肖者必當跂而及也)¶
隰有萇(丈羊/反)楚猗(於可/反)儺(乃可/反)其枝夭(於驕/反)之沃沃(烏/毒)¶
(反/)樂(音/洛)子之無知¶
　賦也萇楚銚(音/遥)弋今羊桃也子如小麥亦似桃(輯録/陸氏)¶
<pb:KR1c0030_WYG_009-19a>¶
　(曰葉如桃而光尖長而狹花紫赤色其枝莖弱過一/尺引蔓于草上一名業楚生平澤中子細如&KR0037;核苗)¶
　(弱不能/為𣗳)猗儺柔順也夭少(去/聲)好貌沃沃光澤貌子指¶
　萇楚也○政煩賦重人不堪其苦歎其不如草木之¶
　無知而無憂也¶
○隰有萇楚猗儺其華(芳無胡/𤓰二反)夭之沃沃樂子之無家¶
(古胡古/牙二反)¶
　賦也無家言無累(去/聲)也¶
○隰有萇楚猗儺其實夭之沃沃樂子之無室¶
<pb:KR1c0030_WYG_009-19b>¶
　賦也無室猶無家也¶
　　　隰有萇楚三章章四句(憂傷之意反覆道之輯/録輔氏曰人之有知所)¶
　　　　(以為萬物之靈也有家有室所以異于物也/今也政煩賦重不堪其苦反嘆不如物之無)¶
　　　　(知無家焉則不樂其生甚矣何為使/之至此極哉為人上者宜有所覺矣)¶
匪風發(叶方/月反)兮匪車偈(起竭/反)兮顧瞻周道中心怛(都逹/反叶)¶
(旦悦/反)兮¶
　賦也發飄揚貌偈疾驅貌周道適周之路也怛傷也¶
　　周室衰微賢人憂歎而作此詩(天下無王則政自/諸侯出強陵弱衆)¶
<pb:KR1c0030_WYG_009-20a>¶
　(暴寡徵𤼵之煩供億之困侵伐之虐所以敝小/國者可知思周之詩獨作于檜曹者此故也)言常¶
　時風𤼵而車偈而中心怛然今非風𤼵也非車偈也¶
　特顧瞻周道而思王室之陵遲(輯録荀子注言丘/陵之勢漸慢也)故¶
　中心為之怛然耳¶
○匪風飄(匹遥反叶/匹妙反)兮匪車嘌(符遥反叶/匹妙反)兮顧瞻同道¶
中心弔兮¶
　賦也回風(輯録爾雅/注旋風也)謂之飄嘌漂摇不安之貌弔亦¶
　傷也¶
<pb:KR1c0030_WYG_009-20b>¶
○誰能亨魚溉(古愛/反)之釡(符甫/反)&KR1092;(音/尋)誰將西歸懷之好¶
音¶
　興也溉滌也&KR1092;釡屬(輯録説文曰大釡一曰/鼎大上小下若甑曰&KR1092;)西歸歸¶
　于周也(檜在周之東/故言西歸)○誰能亨魚乎有則我願為之¶
　溉其釡&KR1092;誰將西歸乎有則我願慰以好音(亨魚則/可得美)¶
　(味尊王則可得善治此皆可喜可願之事故用其語/相呼為興也好音猶好語慰以好音蓋言文武之治)¶
　(由是而/可復爾)以見思之之甚但有西歸之人即思有以厚¶
　之也(嚴氏曰此詩當/作于夷厲之時)¶
<pb:KR1c0030_WYG_009-21a>¶
　　　匪風三章章四句(一章二章歎其衰微三章願/其興復見文武之徳在人而)¶
　　　　(人不能忘如此輯録輔氏曰王政不綱周室/陵遲諸侯放恣無復知有尊王之義者而詩)¶
　　　　(人顧瞻周道而為之憂傷聞有歸周之人則/為之歎慕慰勉而不能自己如此熟讀而詳)¶
　　　　(玩之則足以見君臣之彛矣黄氏曰周之得/民當于此詩觀之解頥曰周之盛時其君則)¶
　　　　(文武成康其臣則周召毛畢東諸侯之朝覲/聘問與其臣民之往來以供百役者若百川)¶
　　　　(之赴海蓋靡日而不有也而今也征伐之煩/㑹盟之數吾小國僕僕焉奔走以事大國之)¶
　　　　(不暇而適周者寂乎其無聞也則安得不為/之怛然而悲傷乎夫惟適周者之寂然也故)¶
　　　　(又重言以結之曰孰有能西歸者乎冇則我/願慰之以好音所以重傷夫今王之不如古)¶
<pb:KR1c0030_WYG_009-21b>¶
　　　　(而又以重嘆夫今/人之不知有王也)¶
　　　　檜國四篇十二章四十五句¶
　　　曹一之十四¶
　　　　曹國名其地在禹貢兖州陶丘之北雷夏荷¶
　　　　澤之野周武王以封其弟振鐸(待洛/反)今之曹¶
　　　　州即其地也(輯録曹州今改為曹/縣𨽻山東兖州府)¶
蜉蝣之羽衣裳楚楚(叶創/舉反)心之憂矣于我歸處¶
　比也蜉蝣渠略也似蛣(音/乞)蜣(音/羌)身狹而長有角(諸本/脱有)¶
<pb:KR1c0030_WYG_009-22a>¶
　(字/)黄黒色朝生暮死(輯録陸氏曰蜉蝣甲下有翅能/飛夏月隂雨時出地中蛣蜣黒)¶
　(甲蟲故/云似之)楚楚鮮明貌○此詩蓋以時人有玩細娱而¶
　忘逺慮者故以蜉蝣為比而刺之言蜉蝣之羽翼猶¶
　衣裳之楚楚可愛也然其朝生暮死不能久存(有目/前之)¶
　(娱而不久/蓋若此矣)故我心憂之而欲其于我歸處耳(于我歸/處則將)¶
　(告以人無逺慮必有近憂庶幾其有備而無患也輯/録輔氏曰人有玩細娱忘逺慮至如蜉蝣之朝生暮)¶
　(死而不自知所以欲其于我歸處者蓋思有以警誨/之耳○増釋金履祥曰君子念夫人雖不知乆逺之)¶
　(計而亦知所以自修故心之憂之而欲其以我為歸/也蓋君子之于人無不欲其入于善苟有一毫自治)¶
<pb:KR1c0030_WYG_009-22b>¶
　(之心固君子之/所欲進之也)序以為刺其君或然而未有考也¶
○蜉蝣之翼采采衣服(叶蒲/比反)心之憂矣于我歸息¶
　比也采采華飾也息止也¶
○蜉蝣掘(求勿/反)閲麻衣如雪心之憂矣于我歸説(音税/叶輸)¶
　(&KR0353;/反)¶
　比也掘閲未詳(輯録昭武黄氏曰掘通作掘説文突/也注疏閲者悦懌之意此虫土裏化)¶
　(生掘地而出/形容解閲)説舎息也¶
　　　蜉蝣三章章四句(憂思之意/反覆道之)¶
<pb:KR1c0030_WYG_009-23a>¶
彼候人兮何(上/聲)戈與祋(音/對)彼其(音/記)之子三百赤芾(音/弗)¶
　賦也(諸本作/興也誤)候人道路迎送賔客之官何揭祋殳(音/殊)¶
　也(輯録孔疏云夏官候人上士六人下士十有二人/徒百有三十人則諸侯候人亦應是士命徒數必)¶
　(自有職各掌其方之道治與其禁令以設候人注禁/令備姦冦也設候人者選士卒以為之有四方来者)¶
　(則致之于朝歸則送之/于境荷戈兵防衛姦冦)之子指小人芾冕服之韠也¶
　(輯録芾與韍通玉藻曰韠下廣二尺上廣一尺長三/尺其頸五寸肩革帶博二寸陳氏曰凡韠皆韋為之)¶
　(故其字從韋又以著衣畢然後/著之故名為韠韠之言蔽也)一命緼(音温赤/黄間色)芾黝¶
　(音酉/黜色)珩再命赤芾黝珩三命赤芾葱(淺青/色)珩(輯録佩/玉之珩)¶
<pb:KR1c0030_WYG_009-23b>¶
　(也/)大夫以上赤芾乗軒(輯録許氏曰禮記公侯伯之/卿三命下大夫再命上士一)¶
　(命曹為伯爵大夫再命是大夫以上皆服赤/芾于法又得乗軒故連言之軒大夫之車也)○此刺¶
　其君逺(去/聲)君子而近小人之詞言彼候人而何戈與¶
　祋者宜也彼其之子而三百赤芾何哉晉文公入曹¶
　數(上/聲)其不用僖負覊而乗軒者三百人(左傳僖公二/十八年注云)¶
　(軒大夫車言其/無徳居位者多)其謂是歟¶
○維鵜(徒低/反)在梁不濡其翼彼其之子不稱(尺證/反)其服¶
(叶蒲/北反)¶
<pb:KR1c0030_WYG_009-24a>¶
　興也鵜洿(音烏又/音互)澤(輯録爾/雅作鸅)水鳥也俗所謂淘河也¶
　(鵜處所不當處之地則欲不遂小人服所不當服之/服則身不稱此見物理不可反其常也故以為興)¶
○維鵜在梁不濡其咮(陟救/反)彼其之子不遂其媾(古豆/反)¶
　興也咮喙(音/諱)遂稱(去/聲)媾寵也遂之曰稱猶今人謂遂¶
　意曰稱意¶
○薈(烏㑹/反)兮蔚(於貴/反)兮南山朝隮(子兮/反)婉(於阮/反)兮孌(力/轉)¶
(反/)兮季女斯飢¶
　比也薈蔚草木盛多之貌朝隮雲氣升騰也婉少貌¶
<pb:KR1c0030_WYG_009-24b>¶
　孌好貌○薈蔚朝隮言小人衆多而氣燄盛也季女¶
　婉孌自保不妄從人而反飢困言賢者守道而反貧¶
　賤也¶
　　　候人四章章四句(一章二章即其衣服言三章/即其恩寵言四章即其威勢)¶
　　　　(言而且深嘆于此/以甚惡于彼也)¶
鳲鳩在桑其子七兮淑人君子其儀一兮其儀一兮心¶
如結(叶訖/力反)兮¶
　興也鳲鳩秸(音/戛)鞠(音/匊)也(爾雅作/鴶鵴)亦名戴勝今之布穀¶
<pb:KR1c0030_WYG_009-25a>¶
　也飼(音/嗣)子朝從上下暮從下上平均如一也如結如¶
　物之固結而不散也(専而無雜一而無二/収歛之至如結之然)○詩人美¶
　君子之用心均平専一(均平訓如一字/専一訓如結字)故言鳲鳩在¶
　桑則其子七矣淑人君子則其儀一矣其儀一則心¶
　如結矣(鳲鳩之子七兮衆矣而所以飼之者均平如/一也人之一身其容儀亦已多矣而君子之)¶
　(容儀未嘗謹于此而不謹于彼亦均平如一也所以/然者以其心専一耳其心専一則儆惕常存而施諸)¶
　(身者無不中其常度矣衛武公以抑抑威儀為徳之/隅而又以不愧屋漏為徳之實蓋與此詩同一意也)¶
　然不知其何所指也(曹小國也有賢如此則曹豈止/于曹哉但詩詞寛廣無嘆惜招)¶
<pb:KR1c0030_WYG_009-25b>¶
　(徕之意則又非棄而在野/者是故不知其何所指也)陳氏曰君子動容貌斯逺¶
　(去/聲)暴慢正顔色斯近信出辭氣斯逺鄙倍(與背同/見論語)其¶
　見(音/現)于威儀動作之間者有常度矣豈固為是拘拘¶
　者哉葢和順積中而英華𤼵外(見樂/記)是以由其威儀¶
　一于外而心如結于内者從可知也(輯録輔氏曰陳/氏引曾子之言)¶
　(為説不惟解得此詩意出又正得曽子所言/之本㫖内外無二理見其内可以占其外也)¶
○鳲鳩在桑其子在梅(叶莫/悲反)淑人君子其帶伊絲(叶新/齎反)¶
其帶伊絲其弁伊騏(音/其)¶
<pb:KR1c0030_WYG_009-26a>¶
　興也鳲鳩常言在桑其子每章異木子自飛去母常¶
　不移也(蘇氏曰從其在梅則失其在棘從其在棘則/失其在榛居一以俟之則無不及愚按母常)¶
　(不移見鳲鳩之専一専/一如此是以能均及也)帶大帶也大帶用素絲有雜¶
　色飾焉弁皮弁也騏馬之青黒色者弁之色亦如此¶
　也書云四人騏弁今作綦(絲帶則當騏弁如緇衣羔/裘素衣麑裘之類欲其色)¶
　(之相/稱也)○言鳲鳩在桑則其子在梅矣淑人君子則其¶
　帶伊絲矣其帶伊絲則其弁伊騏矣言有常度不差¶
　忒也(鳩性専一故不失在梅之子君子之心専一故/不失其外之儀衣服者威儀之一也衣服亦中)¶
<pb:KR1c0030_WYG_009-26b>¶
　(其常度則施諸身者無所不均可見矣○首章是即/其均平而見専一之心此下三章是因其専一而有)¶
　(均平/之驗)¶
○鳲鳩在桑其子在&KR0068;淑人君子其儀不忒(他得/反)其儀¶
不忒正是四國(叶于/逼反)¶
　興也有常度而其心一故儀不忒(威儀本有常度其/心又復専一則能)¶
　(使之各中其度而/無少差忒者矣)儀不忒則足以正四國矣(四國者/四方之)¶
　(國非一人也然威儀俱中其度/則教示之功可以均及于彼矣)大學傳曰其為父子¶
　兄弟足法而後民法之也(𫝊引此者又以推廣詩人/之意見君子之人以身立)¶
<pb:KR1c0030_WYG_009-27a>¶
　(教所當謹者不但容貌衣服而已然父子兄弟亦特/舉其大者而言其實人倫日用之間凡可謂之儀必)¶
　(其無不可法而後人法之也/是故君子無所不用其極也)¶
○鳲鳩在桑其子在榛(側巾/反)淑人君子正是國人正是¶
國人胡不萬年(叶尼/因反)¶
　興也儀不忒故能正國人(國人亦非一人正是國/人亦見均及于人之意)胡¶
　不萬年願其夀考之詞也(能正國人則願其夀/考使人常有所法也)¶
　　　鳲鳩四章章六句(一章言其容貌二章言其衣/服三章總以威儀言之而推)¶
　　　　(其功用四章因其功用而為祝頌之詞又其/起興之例不同首章及三章四章皆以兩句)¶
<pb:KR1c0030_WYG_009-27b>¶
　　　　(興兩句其後兩句在興外惟二章則盡以下/四句而興之輯録通釋曰鳲鳩之子雖非一)¶
　　　　(而鳲鳩飼之之心則如一其子之飛往雖無/常而鳲鳩居以待之則有常詩人托興之取)¶
　　　　(義者亦以應按事物之變四國人民之衆而/君子則度有常而心如一也然其言之有序)¶
　　　　(以為君子之心如結是以其儀専一而有常/度有常度是以其帶與弁亦有常而不差忒)¶
　　　　(不差忒是以其儀不忒而可以表正四國表/正四國則其終也可以受天之禄而夀考萬)¶
　　　　(年是雖祝願之詞固亦天人感通之理也陳/定宇曰心結而儀一且不忒表裏一致也四)¶
　　　　(國國人之皆正逺近一致也由之久而胡不/萬年久近一致也國人願其年夀之久豈非)¶
　　　　(欲賴其表/正之久哉)¶
<pb:KR1c0030_WYG_009-28a>¶
冽(音/列)彼下泉浸彼苞稂(音/郎)愾(苦愛/反)我寤嘆念彼周京(叶/居)¶
(良/反)¶
　比而興也冽寒也(輯録列旁二㸃/者從氷寒也)下泉泉下流者也¶
　苞草叢生也稂童梁莠屬也愾嘆息之聲也周京天¶
　子所居也○王室陵夷而小國困弊故以寒泉下流¶
　而苞稂見傷為比遂興其愾然以念周京也(寒泉則/不能潤)¶
　(物下流則不能及物浸漬則害物此衰周之比也而/語又相應為興體○增釋許氏曰泉固以潤物也然)¶
　(必于春夏之時乃能𤼵生至于寒則不適于用而徒/以浸彼稂蕭著草而又傷之耳于以見王澤不下流)¶
<pb:KR1c0030_WYG_009-28b>¶
　(而所被之政非澤也所以寤而即嘆以念先王之治/寤嘆則見其憂思之極嘆之不已惟寐則已爾卒章)¶
　(則先王/之政也)¶
○冽彼下泉浸彼苞蕭(叶疎/鳩反)愾我寤嘆念彼京周¶
　比而興也蕭蒿也京周猶周京也¶
○冽彼下泉浸彼苞蓍(音/尸)愾我寤嘆念彼京師(叶霜/夷反)¶
　比而興也蓍筮草也(輯録本草注曰其生如蒿高五/六尺用其莖為筮以知吉凶故)¶
　(謂之神物史記云蓍滿百莖者其/下有神龜守之上有青雲覆之)京師猶京周也(輯/録)¶
　(周京與京周京師一/也因異章而變文耳)詳見大雅公劉篇¶
<pb:KR1c0030_WYG_009-29a>¶
○芃芃(薄工/反)黍苖隂雨膏(古報/反)之四國有王郇(音/荀)伯勞¶
(力報/反)之¶
　比而興也芃芃美貌郇伯郇侯文王之後嘗為州伯¶
　治諸侯有功(輯録李氏曰郇國今河中猗氏縣王制/謂二百一十國為州州冇伯是九州中)¶
　(有九/伯也)○言黍苖既芃芃然矣又有隂雨以膏之四國¶
　既有王矣而又有郇伯以勞之(前三章則衰頽相似/而語又相呼此章則)¶
　(興盛相似而語又相/呼故皆為比而興)傷今之不然也(傷今思古邈焉/其不可追于是)¶
　(而周已衰固/然無可為矣)¶
<pb:KR1c0030_WYG_009-29b>¶
　　　下泉四章章四句(三章以前皆以傷今/末章思古所以傷今)¶
　　　　程子曰易剥之為卦也諸陽消剥已盡獨有¶
　　　　上九一爻尚存如碩大之果不見食將有復生¶
　　　　之理上九亦變則純隂矣然陽無可盡之理¶
　　　　變于上則生于下無間(去/聲)可容息也(輯録建/安葉氏)¶
　　　　(曰一氣無頓消亦無頓息以卦配月積三十/日而成一月亦積三十分而成一爻九月中)¶
　　　　(于卦為剥陽未剥盡猶有上九一爻剥三十/分至十月中陽氣消盡而為純坤然陽纔盡)¶
　　　　(于上則已萌于下積三十分至十一月中然/後陽氣應于地下而成復之一爻也蓋隂陽)¶
<pb:KR1c0030_WYG_009-30a>¶
　　　　(二氣語其流行則一氣耳息則為陽消/則為隂消之終即息之始不容有間斷)隂道¶
　　　　極盛之時其亂可知亂極則自當思治故衆¶
　　　　心願戴于君子君子得輿也(輯録一陽在上/則為衆隂所載)¶
　　　　(是君子得/輿之象)詩匪風下泉所以居變風之終也¶
　　　　(輔氏曰匪風作于東遷之前意尚覬乎周道/之復興也故曰誰將西歸懷之好音下泉作)¶
　　　　(于齊桓之後無復有興起之/望矣直嘅嘆想慕之而已)○陳氏曰亂極¶
　　　　而不治變極而不正則天理滅矣人道絶矣¶
　　　　聖人于變風之極則係之以思治之詩以示¶
<pb:KR1c0030_WYG_009-30b>¶
　　　　循環之理以言亂之可治變之可正也(輯録/程子)¶
　　　　(因解剥卦而及匪風下泉二詩居變風之終/之説可謂得聖人之意矣陳氏所謂以示循)¶
　　　　(環之理以言亂之可治變之可正尤足以補/程子之説故並載之○増釋吳師道曰先儒)¶
　　　　(謂匪風下泉居變風之終以明亂之可治變/之可正也嘗因是而合觀二國之風乃知聖)¶
　　　　(人非獨于二篇為然夫檜曹其地褊小當以/節儉為先在上者惟好羔裘之潔其衣服蜉)¶
　　　　(蝣之衣裳楚楚其下效之必有甚焉素冠之/&KR0068;人安得而見乎彼其之子安得而不三百)¶
　　　　(赤芾乎素冠當服而不服者也赤芾不當服/而服者也由上失其道故下失其常也禮制)¶
　　　　(廢壊奪于情欲故嘆其反不如物之無知無/家也小人進而君子退威儀無度用心不壹)¶
<pb:KR1c0030_WYG_009-31a>¶
　　　　(故以鳲鳩起興而嘆淑人君子之不可見篇/中帶絲弁騏即上篇鵜梁不稱之反也夫端)¶
　　　　(慤而無情欲者質之美也其儀一而心如結/者徳之盛也誠有其人則不可見矣然此皆)¶
　　　　(周室陵夷政教衰微上無明王下無賢伯在/位皆小人是以政煩賦重民生困悴以至此)¶
　　　　(極西周之思其能已乎聖人于檜曹小國著/之以見其困之尤甚思之尤切此匪風下泉)¶
　　　　(之所以為終而其本意皆主于思賢以為/有賢者作則反之自易聖人之意深矣)¶
　　　　曹國四篇十五章六十八句¶
　　　　(鄭衛淫僻齊陳荒穢王衰微泰強盛魏儉嗇/褊急唐憂深思逺檜曹窮困而思治此諸國)¶
　　　　(變風之/大略也)¶
<pb:KR1c0030_WYG_009-31b>¶
　¶
　¶
　¶
　¶
　¶
　¶
　¶
　詩經疏義㑹通卷七¶

