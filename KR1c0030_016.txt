# -*- mode: mandoku-view; -*-
#+TITLE: 詩經疏義會通
#+DATE: 2015-08-24 22:05:26.159572
#+PROPERTY: ID KR1c0030
#+PROPERTY: BASEEDITION WYG    
#+PROPERTY: JUAN 卷十四
<pb:KR1c0030_WYG_016-1a>¶
欽定四庫全書¶
　詩經疏義㑹通卷十四　　元　朱公遷　撰¶
　　　桑扈之什二之七¶
交交桑扈(侯古/反)有鶯其羽君子樂(音/洛)胥(叶思/吕反)受天之祜¶
(侯古/反)¶
　興也交交飛往来之貌桑扈竊脂也鶯然有文章也¶
　君子指諸侯胥語詞祜福也○此亦天子燕諸侯之¶
　詩言交交桑扈則有鶯其羽矣君子樂胥則受天之¶
<pb:KR1c0030_WYG_016-1b>¶
　祜矣頌禱之詞也(桑扈交飛則彼此相輝而有文人/臣受燕則上下相與而獲福此以)¶
　(相交之益為興也但人臣之福出/於人君曰天祜者天子之微詞耳)¶
○交交桑扈有鶯其領君子樂胥萬邦之屏(卑郢/反)¶
　興也領頸屏蔽也言其能為小國之藩衞蓋任方伯¶
　連帥之職者也(此亦頌禱之詞也輯録王制云千里/之外設方伯五國以為屬屬冇長十)¶
　(國以為連連有帥三十國以為卒卒有正二百一十/國以為州州有伯王氏曰屏之為物禦外以蔽内也)¶
○之屏之翰(叶胡/見反)百辟(音/璧)為憲不戢(莊立/反)不難(叶乃/多反)受¶
福不那¶
<pb:KR1c0030_WYG_016-2a>¶
　賦也翰幹也所以當牆兩邊障土者也(冇以扞衛之/則為屏有以)¶
　(植立之/則為翰)辟君憲法也言其所統之諸侯皆以之為法¶
　也戢斂難慎那多也不戢戢也不難難也不那那也¶
　蓋曰豈不斂乎豈不慎乎其受福豈不多乎(有功如/此不伐)¶
　(其功然後可受其福也之增釋此章功愈/大心愈小其所以受福  多者豈不宜乎)古語聲急¶
　而然也後放此¶
○兕(徐履/反)觥(古横/反)其觩(音/求)旨酒思柔彼交匪敖(五報/反)萬¶
福来求¶
<pb:KR1c0030_WYG_016-2b>¶
　賦也兕觥爵也觩角上曲貌(輯録嚴氏曰其角上曲/設之所以為酒戒也)¶
　旨美也思語詞也敖傲通交際之間無所傲慢則我¶
　無事於求福而福反来求我矣(柔和也觥觩酒美如/此慈恵至矣然必其)¶
　(不傲而後萬福来求也此即今日之燕飲/言之而兩章皆以頌禱之詞寓戒敕之意)¶
　　　桑扈四章章四句(一章祝以福二章祝以功有/功即所以受福也然不可矜)¶
　　　　(能怙寵而驕慢生故後兩章皆以敬為受福/之本○增釋許氏曰此上以謙虛逮下之意)¶
　　　　(盈溢於言辭之間/太平盛世之詩也)¶
鴛鴦于飛畢之羅之君子萬年福禄宜(叶牛/何反)之¶
<pb:KR1c0030_WYG_016-3a>¶
　興也鴛鴦匹鳥也(止則相偶/飛則為雙)畢小㒺長柄者也羅㒺¶
　也(輯録畢則執以掩/物羅則張以待鳥)君子指天子也○此諸侯所以¶
　答桑扈也鴛鴦于飛則畢之羅之矣(弋不射宿故待/其飛而後畢羅)¶
　(之/)君子萬年則福禄宜之矣(鴛鴦于飛既畢之又羅/之君子萬年既宜福又)¶
　(宜禄二者皆有不一/而足之意故以為興)亦頌禱之詞也¶
○鴛鴦在梁戢其左翼君子萬年宜其遐福(叶筆/力反)¶
　興也石絶水為梁戢斂也張子曰禽鳥並棲一正一¶
　倒戢其左翼以相依於内舒其右翼以防患於外蓋¶
<pb:KR1c0030_WYG_016-3b>¶
　左不用而右便故也遐逺也乆也(此承首章之語以/為興無義也與伐)¶
　(木第二/章同例)¶
○乗(繩證/反)馬在廐(音/救)摧(采卧/反)之秣(音末叶/莫佩反)之君子萬年¶
福禄艾(魚蓋反叶/魚肺反)之¶
　興也摧莝秣粟(斬芻曰摧輯録莝與摧/同說文曰食馬榖也)艾養也蘇氏¶
　曰艾老也言以福禄終其身也亦通○乗馬在廐則¶
　摧之秣之矣君子萬年則福禄艾之矣(此與下章起/興與首章同)¶
○乗馬在廐秣之摧(叶徂為采/卧二反)之君子萬年福禄綏(叶/宣)¶
<pb:KR1c0030_WYG_016-4a>¶
(佳士果/二反)之¶
　興也綏安也¶
　　　鴛鴦四章章四句(桑扈以君禱臣故頌禱之餘/致戒敕此以臣祝君惟反覆)¶
　　　　(頌禱不敢擬議/其徳敬之至也)¶
有頍(缺婢/反)者弁實維伊何爾酒既旨爾殽既嘉(叶居/何反)豈¶
伊異人兄弟匪他(湯何/反)蔦(音/鳥)與女蘿(力多/反)施(以䜴/反)于松¶
柏(叶逋/莫反)未見君子憂心奕奕(叶弋/灼反)既見君子庶㡬說(音/恱)¶
懌(叶弋/灼反)¶
<pb:KR1c0030_WYG_016-4b>¶
　賦而興又比也(諸本脫興/又二字)頍弁貌或曰舉首貌弁皮¶
　弁(皮弁上下通服與燕之人皆可服也輯録弁者冠/之大名爵弁則士祭服韋弁即戎冠弁從禽非常)¶
　(服也惟皮弁上下通服故知皮弁也戴増釋鄱陽張/氏曰後漢輿服志古者有冠無幘其  也加首有頍)¶
　(所以安物故詩曰有/頍者弁此之謂也)嘉旨皆美也匪他非他人也蔦¶
　寄生也葉似當盧子如覆盆子赤黒甜美(輯録本草/曰一名寓)¶
　(木凡桑槲樹櫸栁楊楓等樹上皆有之/此物自感造化之氣而生别是一物也)女蘿兔絲也¶
　蔓連草上黄赤如金(輯録釋文曰在草曰/兔絲在木曰松蘿)此則比也¶
　君子兄弟為賓者也奕奕憂心無所薄也(薄附/也)○此¶
<pb:KR1c0030_WYG_016-5a>¶
　亦燕兄弟親戚之詩(此於兄弟之下添親戚二字蓋/本於末章兄弟甥舅而言然母)¶
　(姑姊妹妻族則内外兄弟之屬爾非兄弟自兄弟親/戚自親戚也輯録儀禮舅之子内兄弟也姑之子外)¶
　(兄弟/也)故言有頍者弁實維伊何乎爾酒既旨爾殽既¶
　嘉則豈伊異人乎乃兄弟而匪他也(輔氏曰有頍者/弁本言與燕者)¶
　(其弁頍然爾賦體也而實維伊何又以/呼豈伊異人兄弟匪他二句則興矣)又言蔦蘿施¶
　于木上以比兄弟親戚纒綿依附之意(松柏蔦蘿異/根同植兄弟)¶
　(親戚以異姓為/骨肉蓋若此矣)是以未見而憂既見而喜也¶
○有頍者弁實維何期爾酒既旨爾殽既時豈伊異人¶
<pb:KR1c0030_WYG_016-5b>¶
兄弟具来(叶陵/之反)蔦與女蘿施于松上(叶時/亮反)未見君子憂¶
心怲怲(兵命反叶/兵旺反)既見君子庶㡬有臧(叶才/浪反)¶
　賦而興又比也何期猶伊何也(期語助詞也輯/録期當音基)時善¶
　(輯録輔氏曰蓋物得其時則/善矣與維其時矣之時同)具俱也怲怲憂盛滿也¶
　臧善也¶
○有頍者弁實維在首爾酒既旨爾殽既阜(方九/反)豈伊¶
異人兄弟甥舅(巨九/反)如彼雨(于付/反)雪先集維霰(蘇薦/反)死¶
喪(去/聲)無日無㡬(居豈/反)相見樂(音/洛)酒今夕君子維宴¶
<pb:KR1c0030_WYG_016-6a>¶
　賦而興又比也阜猶多也甥舅謂母姑姊妹妻族也¶
　(兄弟甥舅者甥舅之兄弟也詩人語倒如此輯録爾/雅母與妻之黨為兄弟姑之子為甥舅之子為甥妻)¶
　(之晜弟為甥姊妹之夫蒍甥注四人/體敵故更相為甥甥猶生也晜音昆)霰雪之始凝者¶
　也將大雨雪必先微温雪自上下遇溫氣而摶謂之¶
　霰(慱音團縮也雪暫融而即結則為霰輯録大戴禮/曽子曰陽之専氣為霰蓋盛隂之氣在雨水則凝)¶
　(滯而為雪陽氣薄而脅之不相入則消散而下因水/而為霰是霰由陽氣所薄而為之故言遇溫氣而摶)¶
　(也/)乆而寒勝則大雪矣言霰集則將雪之候以比老¶
　至則將死之徵也故卒言死喪無日不能乆相見矣¶
<pb:KR1c0030_WYG_016-6b>¶
　但當樂飲以盡今夕之歡篤親戚之意也(輯録解頥/曰推親親)¶
　(之恩由兄弟以及甥舅亦見親疎之殺也蓋君子之/於兄弟親戚其相與之情無窮而相見之日有限以)¶
　(無窮之情乗有限之日則其飲/食聚㑹亦真情之所不能已也)¶
　　　頍弁三章章十二句(一章二章盡其情三章/勸以燕樂而盡其情)¶
間關車之牽(胡瞎下/介二反)兮思孌(力兖/反)季女逝(石列石/例二反)兮匪¶
飢匪渇徳音来括雖無好友(叶羽/已反)式燕且喜¶
　賦也間闗設牽聲也牽車軸頭鐵也無事則脫行則¶
　設之昬禮親迎者乗車孌美貌逝往括㑹也○此燕¶
<pb:KR1c0030_WYG_016-7a>¶
　樂其新昬之詩故言間關然設此車牽者蓋思彼孌¶
　然之季女故乗此車往而迎之也匪飢也匪渇也望¶
　其徳音来括而心如飢渇耳雖無他人(輯録輔氏曰/雖無好友朋)¶
　(友亦以/義合者)亦當宴飲以相喜樂也(望其徳音来括則以/賢配賢雖樂而不失)¶
　(其正/矣)¶
○依彼平林有集維鷮(音/驕)辰彼碩女令徳来教(叶居/爻反)式¶
燕且譽好(呼報/反)爾無射(音亦叶/都故反)¶
　興也依茂木貌鷮雉也微小於翟走而且鳴其尾長¶
<pb:KR1c0030_WYG_016-7b>¶
　肉甚美(輯録爾雅諸雉有鷮雉即鷮鷄也其音鷮鷮/然色如雌雉尾如雄尾而長頭上有肉冠冠)¶
　(上藂毛數寸埤雅雉之/健者為鷮尾長四尺)辰時(時美也或曰及/其可嫁之時也)碩大也¶
　爾即季女也射厭也○依彼平林則有集維鷮辰彼¶
　碩女則以令徳来配已而教誨之(鷮来集林女来教/已皆可喜者而又)¶
　(以二彼字相/應故為興也)是以式燕且譽而恱慕之無厭也(上言/徳音)¶
　(聞其有是徳也此言令徳則見其實有此徳矣故疊/燕喜之意而申以無射云○上章是往迎之時此下)¶
　(三章則既/至之時也)¶
○雖無旨酒式飲庶㡬雖無嘉殽式食庶㡬雖無徳與¶
<pb:KR1c0030_WYG_016-8a>¶
女(音/汝)式歌且舞¶
　賦也旨嘉皆美也汝亦指季女也○言我雖無旨酒¶
　嘉殽美徳以與女女亦當飲食歌舞以相樂也(上言/徳音)¶
　(令徳此言無徳與女蓋美其新婚而謙以承之/也故又冀其飲食歌舞以答燕喜燕譽之意也)¶
○陟彼髙岡析(星厯/反)其柞(才洛/反)薪(叶音/㐮)析其柞薪其葉¶
湑(思吕/反)兮鮮(息淺/反)我覯爾我心寫(叶想/羽反)兮¶
　興也陟登柞櫟湑盛鮮少覯見也(鮮我覯爾猶言/難得見爾也)¶
　陟岡而析薪則其葉湑兮矣我得見爾則我心寫兮¶
<pb:KR1c0030_WYG_016-8b>¶
　矣(託言因有所事而見可喜之物遂以可喜之物為/喜見新婚之興也見柞葉之湑然已可喜況得見)¶
　(此令徳之新婚耶喜可知矣此章又/申燕喜燕譽之意而有加焉者也)¶
○髙山仰(叶五/剛反)止景行行(叶户/郎反)止四牡騑騑(孚非/反)六轡¶
如琴覯爾新昏以慰我心¶
　興也仰瞻望也景行大道也如琴謂六轡調和如琴¶
　瑟也慰安也○髙山則可仰景行則可行馬服御良¶
　則可以迎季女而慰我心也(此以為所可為/之意而為興)此又舉¶
　其始終而言也(四牡騑騑是往迎之初覯爾慰心是/成禮之後故曰舉其始終而言總結)¶
<pb:KR1c0030_WYG_016-9a>¶
　(以上四章/之意也)表記曰小雅曰髙山仰止景行行止子曰¶
　詩之好仁如此鄉(音/向)道而行中道而廢(輯録表記注/廢喻力極罷)¶
　(頓不能復/行則止也)忘身之老也不知年數之不足也(人老則/方来之)¶
　(日少故曰/年數不足)俛焉日有孳孳(輯録陳氏曰俛焉無他/顧之意孳孳勤勉之貌)斃¶
　而後已(既鄉道而行矣可中道而廢乎是以不能自/已也意謂山必陟巔道必涉畿學必至于極)¶
　(然後止此非詩之本意也/推廣而為學者言之耳)¶
　　　車牽五章章六句(一章言望其来㑹故得之甚/喜也二章言得其来教故好)¶
　　　　(之無厭也三章言爾之與我當然四章言我/之與爾又然五章則又總而言之故曰慰我)¶
<pb:KR1c0030_WYG_016-9b>¶
　　　　(心也夫以孌然之季女而冇徳音令徳如此/則君子之樂以為配也宜哉輯録解頥曰正)¶
　　　　(小雅有鹿鳴以燕羣臣有常棣以燕兄弟有/伐木以燕朋友而獨夫婦缺焉則此詩雖燕)¶
　　　　(樂新昏之詩其亦昏禮/上下通用之樂也與)¶
營營青蠅止于樊(音煩叶/汾乾反)豈弟君子無信讒言¶
　比也營營往来飛聲亂人聴也青蠅汙穢能變白黒¶
　(輯録許氏曰營營者青蠅之聲也變白黒者青蠅之/性也見其飛之營營則知其必變白黒矣聴小人之)¶
　(讒則知其亂是非矣傳上言亂人聴下言變白黒意/蓋如此○増釋呉師道曰以營營比讒言故此章為)¶
　(比而下二章為興若謂變黒為白此恐求之太過變/白黒者不過汙白使黒不必於變字深求也若止其)¶
<pb:KR1c0030_WYG_016-10a>¶
　(聲亂聴雖切於此而失變亂是非之義莫若從/毛訓則聲之亂聴穢汙之變亂敗物皆具于中)樊藩¶
　也君子謂王也○詩人以王好聴讒言故以青蠅飛¶
　聲比之而戒王以勿聴也(往来亂人聴者蠅聲也讒/言之反覆惑人有若此矣)¶
　(其可聴而/信之乎)¶
○營營青蠅止于棘讒人㒺極交亂四國(叶越/逼反)¶
　興也&KR0068;所以為藩也極猶已也(青蠅有所止讒人則/無極此反其意以為)¶
　(興/也)¶
○營營青蠅止于榛(士巾/反)讒人罔極構(古豆/反)我二人¶
<pb:KR1c0030_WYG_016-10b>¶
　興也(輯録榛木/叢生也)構合也猶交亂也已與聴者為二人¶
　　　青蠅三章章四句(輔氏曰一章直以蠅聲比讒/言而戒王以弗聴也二章三)¶
　　　　(章以蠅止棘榛興讒人之罔極也亂四國者/推言其終構二人者指言其實愚謂首章為)¶
　　　　(比則重在營營二字後/二章為興則重在止字)¶
賓之初筵左右秩秩(無韻未詳後/三四章放此)籩豆有楚殽(户交/反)核¶
(户革/反)維旅酒既和旨飲酒孔偕(音皆叶/舉里反)鐘鼓既設(叶書/質反)¶
舉醻(市由/反)逸逸大侯既抗(叶居/郎反)弓矢斯張射夫既同獻¶
爾發功發彼有的(叶丁/樂反)以祈爾爵¶
<pb:KR1c0030_WYG_016-11a>¶
　賦也初筵初即席也(輯録孔疏鋪陳/曰筵藉之曰席)左右筵之左右¶
　也秩秩有序也(輯録言其坐/次之有序也)楚列貌殽豆實也核籩¶
　實也(輯録鄭氏曰豆實菹/醢也籩實桃梅之屬)旅陳也和旨調美也孔甚¶
　也偕齊一也(輯録鐘鼓/學其大者)設宿設而又遷于下也大射¶
　樂人宿縣(平聲○宿縣者隔宿縣其鐘磬也輯録見/儀禮大射儀燕禮曰樂人縣注云國君無)¶
　(故不徹縣言縣/者為燕設之)厥明將射乃遷樂于下以避射位是¶
　也(輯録鄉射禮云樂正命遷/樂于下注云當辟射也)舉醻舉所奠之醻爵也¶
　(飲酒獻酢畢主人飯醻爵爵及賓賓受而奠之不舉/至旅乃舉之輯録燕禮工歌之後笙奏之前而為大)¶
<pb:KR1c0030_WYG_016-11b>¶
　(夫舉旅大射至三射/之後乃為大夫舉旅)逸逸往来有序也(輯録通釋曰/往来者東西)¶
　(交錯/也)大侯君侯也天子熊侯白質諸侯麋侯赤質大¶
　夫布侯畫以虎豹士布侯畫以鹿豕(輯録鄉射禮注/云鄉射及賓射)¶
　(當張采侯二正而記此者天子諸侯之燕射各以鄉/射之禮而張此侯由是云焉燕禮云若射則大射正)¶
　(為可射如鄉射之禮射人職云天子以下燕射尊卑/皆用一侯禮注侯射布也天子中之能服諸侯卑者)¶
　(中之得為諸侯大射儀疏云畿外諸侯亦用三侯其/數上同于天子故為熊侯加大以别之然不得用虎)¶
　(侯而以熊侯參侯干侯為三侯若畿内則但有熊侯/豹侯此其所以别也參讀為糁雜也雜侯者豹鵠而)¶
　(麋飾下同于大夫也干讀為豻豻侯者豻鵠豻飾也/司裘云卿大夫則共麋侯士卑無臣故祭不得射也)¶
<pb:KR1c0030_WYG_016-12a>¶
　天子侯身一丈其中三分居一白質畫熊其外則丹¶
　地畫以雲氣(傳引大射宿縣之事又引燕射獸侯之/制二說互用宜詳輯録朱子曰按周禮)¶
　(梓人有皮侯采侯獸侯其曰張皮侯而棲鵠者天子/大射三侯用虎豹熊皮飾侯之側而畫以五采之雲)¶
　(氣號曰皮侯而又各以其皮為鵠綴之中央似鳥之/棲故謂之棲鵠其曰五采之侯者賓射之侯也正之)¶
　(方外如鵠亦三分其侯而居之中二尺畫朱其外次/白次蒼次黄次黒充其尺寸使大如鵠而亦畫其側)¶
　(為五采雲氣三正之侯則去𤣥黄二正之侯則去青/白直以朱緑也射儀注所謂畫布曰正棲皮曰鵠是)¶
　(也其曰獸侯則燕射之侯也蓋用布而畫獸頭於正/鵠之處故名獸侯天子諸侯則以白土赤土塗其布)¶
　(以為質士則用布而不塗其側所畫雲氣采色之數/則亦如采侯之差等也大射儀䟽云侯之廣狹取度)¶
<pb:KR1c0030_WYG_016-12b>¶
　(於侯道大侯道九十弓弓取二寸二九十八侯中丈/八尺三分其侯如鵠居一故知鵠六尺也以此推之)¶
　(則參侯道七十弓中大四尺鵠方四尺六寸太半寸/干侯道五十弓中一大鵠方三尺三寸少半寸天子)¶
　(大射虎侯熊侯豹侯賓射五正三正二正之侯皆同/周禮梓人為侯廣與崇方參分其廣而鵠居一焉是)¶
　(也疏云燕射天子以下其侯道同五十弓崇廣方一/丈也按鄉射禮注云侯道五十弓中十尺用布五丈)¶
　(幅廣二尺二寸旁削一寸即梓人為侯廣與崇方謂/中也倍中以為射謂中之上下幅用布各二丈也倍)¶
　(射以為左右舌謂上个也居兩旁謂之个左右出謂/之舌也下舌半上舌謂半其出於躬者也用布二丈)¶
　(所以半上舌者侯人之形類也上个象臂下个象足/中人張臂八尺張足六尺五八四十五六三十也凡)¶
　(鄉侯用布十六大數起侯道五十弓以訃道七十弓/之侯用布三十五丈二尺道九十弓之侯用布三十)¶
<pb:KR1c0030_WYG_016-13a>¶
　(六/丈)抗張也凢射張侯而不繫左下綱中掩束之(侯必/北而)¶
　(其西方謂之左輯録/注云綱持舌繩也)至將射司馬命張侯弟子脫束¶
　遂繫下綱也大侯張而弓矢亦張節也射夫既同比¶
　(毗至/反)其耦也(輯録注云比選次/其才相近者也)射禮選羣臣為三耦¶
　三耦之外其餘各自取匹謂之衆耦(輯録大射儀疏/云天子大射賓)¶
　(射六耦一侯畿内諸侯則二侯四耦畿外諸侯大射/賓射皆三侯三耦但畿内畿外各有一伸一屈也若)¶
　(燕射則天子諸侯列同三耦一侯而已以/其燕私屈也若卿大夫士列同一侯三耦)獻猶奏也¶
　發𤼵矢也的質也(輯録孔疏侯中所/射之處為質也)祈求也爵射不¶
<pb:KR1c0030_WYG_016-13b>¶
　中者飲豐上之觶(音/寘)也(觶罰爵也豐所以承罰爵形/似豆而卑輯録豐設于西楹)¶
　(之/西)○衞武公飲酒悔過而作此詩此章言因射而飲¶
　者初筵禮儀之盛(賓筵之射為大射/行葦之射為燕射)酒既調美而飲¶
　者齊一至於設鐘鼓舉醻爵抗大侯張弓矢而衆耦¶
　拾(更入/聲)𤼵(拾其業反更也射者與/其耦更迭而𤼵矢也)各心競(競强也其/心各欲自)¶
　(勉以求/勝也)云我以此求爵汝也(射不可以不中𤼵的求/爾爵若有争心而争以)¶
　(辭爵則君子之争也蘇氏曰先王将祭必大射以擇/士將射必先行燕禮既安賓然後改縣以避射既旅)¶
　(然後張侯及弓既耦然後拾𤼵求勝以爵不勝者愚/謂將射之時禮節詳明人心勉飭如此其飲酒者所)¶
<pb:KR1c0030_WYG_016-14a>¶
　(以正威儀也寕至於亂哉輯録按疏義以此為大射/通釋以此為燕射與集傳不能無疑故詳引而録之)¶
　(竊意此章之㫖但言因射而飲之冇禮/節耳似不必拘為某射也未知然否)¶
○籥舞笙鼓樂既和奏(叶宗/五反)烝衎(苦旦/反)烈祖以洽百禮¶
百禮既至有壬有林錫爾純嘏子孫其湛(都南反叶/持林反)其¶
湛曰樂(音/洛)各奏爾能(叶奴/金反)賓載手仇(音拘叶求/其二音)室人入¶
又(叶由怡/二音)酌彼康爵以奏爾時(叶酬時/二音)¶
　賦也籥舞文舞也(毛氏曰秉籥而舞與笙鼓相應劉/氏曰言文舞則武舞見矣言笙鼓)¶
　(則八音/舉矣)烝進衎樂烈業洽合也百禮言其備也壬大¶
<pb:KR1c0030_WYG_016-14b>¶
　林盛也言禮之盛大也(百禮事神之衆禮也/上言樂備此言禮備)錫神錫¶
　之也爾主祭者也嘏福湛樂也(祭祀之時子孫湛樂/即祖宗所睗之福也)¶
　各奏爾能謂子孫各酌獻尸尸酢而卒爵也仇讀曰¶
　㪺(音/句)室人有室中之事者謂佐食也(孔疏云佐食實/佐尸食者也於)¶
　(賓客之中取人令佐主/人為尸設饌名曰佐食)又復(去/聲)也賓手挹酒室人復¶
　酌(諸本作/復爵誤)為加爵也(祭祀三獻尸之後長兄弟及衆/賓長皆為加爵蓋三獻而禮成)¶
　(又多之是加爵也/詳見楚茨三章注)康安也酒所以安體也或曰康讀¶
　曰抗記曰崇坫康(音/抗)圭(崇髙也康舉也為髙坫受賓/之圭舉於其上也出明堂位)¶
<pb:KR1c0030_WYG_016-15a>¶
　此亦謂坫上之爵也時時祭也蘇氏曰時物也○此¶
　言因祭而飲者始時禮樂之盛如此也(劉氏曰因射/而飲者飲在)¶
　(射先因祭而飲者飲在祭後愚謂祭祀之時禮欒兼/備人心歡樂如此其飲酒者所以交神明也寧至於)¶
　(亂哉○以上二章言飲酒/之盡善者是可為法者也)¶
○賓之初筵溫温其恭其未醉止威儀反反(叶分/邅反)曰既¶
醉止威儀幡幡(叶分/邅反)舎(音/捨)其坐遷屢舞僊僊其未醉止¶
威儀抑抑曰既醉止威儀怭怭(毗必/反)是曰既醉不知其¶
秩¶
<pb:KR1c0030_WYG_016-15b>¶
　賦也(輯録溫温其恭/氣和而貌恭也)反反顧禮也幡幡輕數(音朔/下同)也¶
　遷徙(輯録捨其坐席/而遷徙不定也)屢數也僊僊軒舉之狀抑抑慎¶
　宻也(輯録謂慎/禮而宻静)怭怭媟(音/薛)嫚(音/慢)也(輯録謂狎/習而侮易)秩常也¶
　○此言凡飲酒者常始乎治而卒乎亂也(此與下章/陳飲酒之)¶
　(失/)¶
○賓既醉止載號(乎毛/反)載呶(女交/反)亂我籩豆屢舞僛僛¶
(起其/反)是曰既醉不知其郵(叶于/其反)側弁之俄屢舞傞傞(音/娑)¶
既醉而出並受其福(叶筆/力反)醉而不出是謂伐徳飲酒孔¶
<pb:KR1c0030_WYG_016-16a>¶
嘉(叶居/何反)維其令儀(叶牛/何反)¶
　賦也號呼呶讙也(輯録唱/呌也)僛僛傾側之狀郵與尤同¶
　過也側傾也俄傾貌傞傞不止也出去伐害孔甚令¶
　善也○此章極言醉者之狀(輯録比前章之/失則又甚矣)因言賓¶
　醉而出則與主人俱有美譽醉至若此是害其徳也¶
　飲酒之所以甚美者以其有令儀爾今若此則無復¶
　有儀矣¶
○凡此飲酒或醉或否(叶補/美反)既立之監或佐之史彼醉¶
<pb:KR1c0030_WYG_016-16b>¶
不臧不醉反恥式勿從謂無俾大(音/㤗)怠(叶養/里反)匪言勿言¶
匪由勿語由醉之言俾出童羖(音/古)三爵不識(叶失志/二音)矧¶
(矢引/反)敢多又(叶夷益夷/䜴二反)¶
　賦也監史司正之屬燕禮鄉射恐有解(音/懈)倦失禮者¶
　立司正以監之察儀法也(飲酒之時以射/時司馬為司正)謂告由從¶
　也童羖無角之羖羊必無之物也(輯録毛傳羖/羊不童也)識記¶
　也○言飲酒者或醉或不醉故既立監而佐之以史¶
　(佐之以史者史又所以佐監也○増/釋嚴氏曰監以正其禮史以書其過)則彼醉者所為¶
<pb:KR1c0030_WYG_016-17a>¶
　不善而不自知使不醉者反為(去/聲)之羞愧也安得從¶
　而告之使勿至於大怠也(無俾大怠此詩之要也飲/酒之徳敬而已敬則反反)¶
　(抑抑而有令儀矣懈怠一生心放形惰則昏莫之知/而伐徳必矣故小宛大夫以壹醉日富為戒而必歸)¶
　(之敬爾儀正與/此意相𤼵也)告之若曰所不當言者勿言所不當¶
　從者勿語(輯録輔氏曰此應前章號呼讙呶而云也/言自言也語與人語也苟不可從則豈可)¶
　(語人/哉)醉而妄言則將罰汝使出童羖矣設言必無之¶
　物以恐之也女飲至三爵已昏然無所記矣(輯録玉/藻曰君)¶
　(子之飲酒也受一爵而色洒如也二爵而言言斯禮/已三爵而油油已退陳氏曰洒先典反禮度明肅之)¶
<pb:KR1c0030_WYG_016-17b>¶
　(貌言與誾同意氣和恱之貌/已止也油油謹重自得之貌)况敢又多飲乎又丁寧¶
　以戒之也(此章専陳/教戒之辭)¶
　　　賓之初筵五章章十四句(増釋許氏曰傳謂一/章言因射而飲二章)¶
　　　　(言因祭而飲是言古飲酒之禮也三章以下/則今飲酒之失也又言飲而未醉則威儀中)¶
　　　　(適醉而不止則喪敗其威儀四章言飲當止/而戒其謹威儀五章言飲不可至醉而戒其)¶
　　　　(謹言/語)¶
　　　　毛氏序曰衞武公刺幽王也韓氏序曰衛武¶
　　　　公飲酒悔過也今按此詩意與大雅抑戒相¶
<pb:KR1c0030_WYG_016-18a>¶
　　　　類(輯録通釋曰此詩之意欲以自警抑詩之/意亦以自警也此詩之意恐醉酒而伐徳)¶
　　　　(猶抑詩所謂顛覆厥徳荒湛于酒也此詩之/意反覆以威儀為言猶抑詩言抑抑威儀敬)¶
　　　　(慎威儀敬爾威儀不愆于儀也此詩言載號/載呶勿言勿語之意猶抑詩言慎爾出話無)¶
　　　　(易由言也以至此詩有童羖之語抑詩亦有/彼童而角之喻其語意多相類也然抑詩凡)¶
　　　　(言女言爾集傳以為武公使誦詩者命已之/詞今按此詩凡言賓言爾者恐亦武公自謂)¶
　　　　(也/)必武公自悔之作當從韓義(輯録通釋曰/酒誥言謹酒)¶
　　　　(之意以為酒之為禍内則喪人之徳外則喪/人威儀謹酒之要亦惟致力於二者而已故)¶
　　　　(此詩言徳者一而言威儀者五酒誥言徳者/八而言威儀者一詳言可互相備矣武公此)¶
<pb:KR1c0030_WYG_016-18b>¶
　　　　(詩其真有得於武/王康叔之家法歟)¶
魚在在藻有頒(符云/反)其首王在在鎬豈(苦在/反)樂(音/洛)飲酒¶
　興也藻水草也頒大首貌豈亦樂也○此天子燕諸¶
　侯而諸侯美天子之詩也言魚何在乎在乎藻也則¶
　有頒其首矣王何在乎在乎鎬京也則豈樂飲酒矣¶
　(此以樂得其所為興而語勢又相應也○増釋許氏/曰豈樂飲酒飲酒樂豈固易韻以反覆其辭然其意)¶
　(亦疑有異此章樂而飲酒樂四方諸侯賓服/也下章飲酒而樂樂禮儀既備人情洽和也)¶
○魚在在藻有莘(所巾/反)其尾王在在鎬飲酒樂豈(叶去/㡬反)¶
<pb:KR1c0030_WYG_016-19a>¶
　興也莘長也¶
○魚在在藻依于其蒲王在在鎬有那(乃多/反)其居¶
　興也那安居處也(輔氏曰此詩與鴛鴦相似不頌其/徳者不敢形容敬之至也但美其)¶
　(樂飲安居如此則非徳之盛者不能矣愚謂豈樂者/非以飲酒為樂也心無私已之累時無四方之虞所)¶
　(謂樂以天下者頌其/福而徳在其中矣)¶
　　　魚藻三章章四句(豈樂樂豈以魚之首尾為次/苐有那其居則不特飲酒之)¶
　　　　(際享其樂蓋無/時而不樂矣)¶
采菽采菽筐(音/匡)之筥(音/舉)之君子来朝(音/潮)何錫予(音/與)之雖¶
<pb:KR1c0030_WYG_016-19b>¶
無予之路車乗(繩證/反)馬(叶滿/補反)又何予之𤣥衮(古本/反)及黼¶
(音/甫)¶
　興也菽大豆也君子諸侯也路車金路以賜同姓象¶
　路以賜異姓也(輯録春官巾車王五路金路見采芑/象路注以象齒為飾王子母弚王之)¶
　(甥舅出封為侯/伯則以賜之)𤣥衮𤣥衣而畫以卷(音/衮)龍也(輯録衮/是龍之)¶
　(伏/也)黼如斧形刺(七亦/反)之於裳也周制諸公衮冕九章¶
　已見九罭篇(輯録衮冕繅九就前後九旒旒九玉繅/三采朱白蒼下同就成也以一玉為一)¶
　(成結之使不相并/也每玉相去一寸)侯伯鷩(音/鱉)冕七章則自華蟲以下¶
<pb:KR1c0030_WYG_016-20a>¶
　(鷩雉也衣首華蟲而戴冕故曰鷩冕華蟲火宗彜畫/於衣藻粉米黼黻繡於裳輯録鷩冕繅七就前後七)¶
　(旒旒/七玉)子男毳(尺銳/反)冕五章衣自宗彛以下而裳黼黻¶
　(毳罽衣也服罽衣而戴冕也輯録/毳冕繅五就前後各五旒旒五玉)孤卿(公之孤大國/之卿輯録蔡)¶
　(氏曰孤特也三少雖三公/之貳而非其屬官故曰孤)絺(陟里/反)冕三章則衣粉米¶
　而裳黼黻(絺繡也衣不繢上下皆繡服繡衣而戴冕/也輯録公之孤絺冕繅四就前後各四旒)¶
　(旒四玉大國之卿繅三就前後各三旒旒三玉與大/夫同𤣥冕見春官司服與儀禮旁通圖與集傳不同)¶
　(當/詳)大夫𤣥冕則𤣥衣黻裳而已(衣無文服𤣥衣而戴/冕也○凡衣皆𤣥色)¶
　(上言𤣥衮下言黼則鷩毳絺皆在其中矣輯録五服/皆𤣥衣纁裳𤣥冕再命之大夫繅再就一命之大夫)¶
<pb:KR1c0030_WYG_016-20b>¶
　(繅一/就)○此天子所以答魚藻也采菽采菽則必以筐¶
　筥盛之(菽葉可為鉶羮故采之以為祭祀之用祭欲/其潔不以筐筥盛之不可也觀采蘋之詩所)¶
　(云可/見)君子来朝則必有以錫予之(此以處物處人各/有其道為興也所)¶
　(以處物者冇道矣可以處賢臣/而無其道乎言此為擬議之端)又言今雖無以予之¶
　然已有路車乗馬𤣥衮及黼之賜矣其言如此者好¶
　之無已意猶以為薄也(此於迎来之時而議送往之/禮正欲盡其處之之道也雖)¶
　(然未賜而已有所賜之物矣猶且反覆擬議若未有/以處之蓋禮有數而意無窮也故三章至五章皆足)¶
　(此/意)¶
<pb:KR1c0030_WYG_016-21a>¶
○觱(音/必)沸(音/弗)檻(胡覽/反)泉(叶才/勻反)言采其芹(巨斤/反)君子来朝¶
言觀其旂(巨依反叶/巨斤反)其旂淠淠(匹弊/反)鸞聲嘒嘒(呼恵/反)載¶
驂(七南/反)載駟君子所届(叶居/氣反)¶
　興也觱沸泉出貌檻泉正出也(輯録正出/涌泉也)芹水草可¶
　食(輯録埤雅曰水菜一名/水英爾雅謂之水葵)淠淠動貌嘒嘒聲也届至¶
　也○觱沸檻泉則言采其芹諸侯来朝則言觀其旂¶
　(此以言字其/字相呼為興)見其旂聞其鸞聲又見其馬則知君子¶
　之至於是也(此章應君子来朝文句以/下三章應何錫予之一句)¶
<pb:KR1c0030_WYG_016-21b>¶
○赤芾(音/弗)在股邪幅在下(叶後/五反)彼交匪紓(音舒叶/上與反)天子¶
所予(音/與)樂(音/洛)只(音/止)君子天子命(叶彌/并反)之樂只君子福禄¶
申之¶
　賦也脛本曰股邪幅偪也(偪音逼取/偪束之義)邪纒於足如今¶
　行縢所以束脛在股下也(諸侯来朝各備其服但自/再命以上皆赤芾舉芾偪)¶
　(所以見其餘也輯録鄭氏曰偪/束其脛自足至膝故曰在下)交交際也紓緩也○¶
　言諸侯服此芾偪見于天子恭敬齊(咨齋/二音)遫不敢紓¶
　緩(輯録齋如夔夔齊慄之/齊遫者謹而不放之謂)則為天子所與而申之以¶
<pb:KR1c0030_WYG_016-22a>¶
　福禄也(盛服以自飾小心以上交而得君心所許予/諸侯之可喜如此寧不多受福禄乎有以錫)¶
　(子之蓋必然矣有許予之心斯有/錫予之實詩人是以反覆其詞也)¶
○維柞之枝其葉蓬蓬樂只君子殿(多見/反)天子之邦(叶/卜)¶
(工/反)樂只君子萬福攸同平平(牌延/反)左右亦是率從¶
　興也柞見車牽篇蓬蓬盛貌殿鎮也平平辨治也(服/䖍)¶
　(曰平平辨治不絶之貌愚謂平平訓辨治辨治訓不/絶則是整齊聯屬而無盡言其多也左氏引此作便)¶
　(蕃亦是/此意)左右諸侯之臣也率循也(循猶/依也)○維柞之枝¶
　則其葉蓬蓬然樂只君子則宜殿天子之邦而為萬¶
<pb:KR1c0030_WYG_016-22b>¶
　福之所聚(此以柞葉之盛興/君子受福之盛)又言其左右之臣亦從¶
　之而至此也(諸侯之可喜如此寜不以其安定國家/之功而備受福禄乎且其左右之臣又)¶
　(皆恊心以来朝有以/錫予之又必然矣)¶
○汎汎(芳劍/反)楊舟紼(音/弗)纚(力馳/反)維之樂只君子天子葵¶
之樂只君子福禄膍(頻尸/反)之優哉㳺哉亦是戾(叶郎/之反)矣¶
　興也紼繂(音律/索也)也纚維皆繫也言以大索纚其舟而¶
　繫之也葵揆也揆猶度也膍厚戾至也○汎汎楊舟¶
　則必以紼纚維之樂只君子則天子必葵之福禄必¶
<pb:KR1c0030_WYG_016-23a>¶
　膍之(舟之不定者必纚之又維之諸侯之可喜者必/深察之又厚遇之其不一而足之意皆必然也)¶
　於是又歎其優㳺而至於此也(諸侯之可喜如此寧/不深荷天子之知遇)¶
　(乎且其優㳺如此無愧怍不寧/之心冇以錫予之又必然矣)¶
　　　采菽五章章八句(一章迎来二章始至三章入/見四章五章則既朝之後也)¶
　　　　(○増釋許氏曰首章總言其来朝二三章叙/車馬衣服之盛四五章則頌之也一章車馬)¶
　　　　(衮黼封時所命者也二章車旂和鸞今所乗/而来者也三章則言謹其禮服肅其儀度而)¶
　　　　(天子予之予之猶言稱許之也既與之則復/命之而申其福禄矣四章言柞之冇榦而有)¶
　　　　(枝則其葉蓬蓬然是猶天子之冇諸侯也故/此可樂之君子則為天子鎮守邦國之臣而)¶
<pb:KR1c0030_WYG_016-23b>¶
　　　　(萬福之所同集君既忠其上則左右之人亦/平平相率而從其君矣又言汎汎楊舟則以)¶
　　　　(紼而纚維之可樂之君子則天子必揆度而/厚其福禄則其度優㳺於是為至矣後兩章)¶
　　　　(皆期望以慰其心誘掖以堅其志也屢言天/子者非天子所自言主於歌者而言之也)¶
騂騂(息營/反)角弓翩(匹然/反)其反(叶分/邅反)矣兄弟婚姻無胥逺¶
(叶於/圓反)矣¶
　興也騂騂弓調和貌角弓以角飾弓也(為弓之材所/用共有六者)¶
　(幹角筋膠/絲漆也)翩反貌弓之為物張之則内向而来弛之¶
　則外反而去有似兄弟婚姻親疎逺近之意胥相也¶
<pb:KR1c0030_WYG_016-24a>¶
　○此刺王不親九族(輯録陳大猷曰角弓刺王不親/九族曰兄弟昏姻頍弁曰兄弟)¶
　(甥舅則知兄弟者父族也昏姻甥舅母妻族也父族/四者只是親與從及再從三從兄弟叔伯如此母族)¶
　(三者則母之父族母族及姊妹族也妻族二則妻之/父族母族也○按父族有四者父本族一姑夫二姊)¶
　(妹夫三女夫四/與陳氏說不同)而好(去/聲)讒佞使宗族相怨之詩言騂¶
　騂角弓既翩然而反矣兄弟婚姻則豈可以相逺哉¶
　(角弓可反而兄弟昏姻不可/逺此以嚮背之意相反為興)¶
○爾之逺(同/上)矣民胥然矣爾之教矣民胥傚矣¶
　賦也爾王也上之所為下必有甚者(此章正刺王以/惡徳化其下也)¶
<pb:KR1c0030_WYG_016-24b>¶
　此令兄弟綽綽有裕(預與/二音)不令兄弟交相為瘉(同/上)¶
　賦也令善綽寛裕饒瘉病也○言雖王化之不善然¶
　此善兄弟則綽綽有裕而不變彼不善之兄弟則由¶
　此而交相病矣蓋指讒已之人而言也(此下三章刺/相讒相怨之)¶
　(人/)¶
○民之無良相怨一方受爵不讓(叶如/羊反)至于已斯亡¶
　賦也一方彼一方也○相怨者各據其一方耳(一方/者私)¶
　(已所見非大同之道也輯録王氏曰/民喪其良心不叅彼已之曲直也)若以責人之心¶
<pb:KR1c0030_WYG_016-25a>¶
　責已愛己之心愛人使彼己之間交見而無蔽(此則/合四)¶
　(方為一而/廓然矣)則豈有相怨者哉況兄弟相怨相讒以取¶
　爵位而不知遜讓終亦必亡而已矣(已斯亡者亡而/後已也語倒如)¶
　(此/)¶
○老馬反為駒(叶去/聲)不顧其後(叶下/故反)如食(音/嗣)宜饇(於據/反)¶
如酌孔取(叶音/娶)¶
　比也饇飽孔甚也○言其但知讒害人以取爵位而¶
　不知其不勝(平/聲)任如老馬憊(蒲拜/反)矣(輯録疲/極曰憊)而反自¶
<pb:KR1c0030_WYG_016-25b>¶
　以為駒不顧其後將有不勝任之患也又如食之已¶
　多而宜飽矣酌之所取亦已甚矣(此章比喻凡三節/所以終受爵不讓)¶
　(之/意)¶
○母教猱升木如塗塗附君子有徽猷小人與屬(音蜀/叶殊)¶
(遇/反)¶
　比也猱獮猴也性善升木不待教而能也塗泥附著¶
　徽美猷道屬附也○言小人骨肉之恩本薄王又好¶
　讒佞以来之是猶教猱升木又如於泥塗之上加以¶
<pb:KR1c0030_WYG_016-26a>¶
　泥塗附之也苟王有美道則小人將反為善以附之¶
　(輯録通釋曰所謂上老老而民興孝上長長/而民興弟上恤孤而民不倍其機蓋如此)不至於¶
　如此矣(上二句戒王勿如彼下二句戒王當如此○/輯録胡庭芳曰毋教云者申二章爾教之義)¶
　(而禁止之也君子小人以位言劉執中曰小人樂於/不善今王又疎薄骨肉以倡之是教猱升木也小人)¶
　(樂於不善而王又益之以不善之教是以塗塗附其/塈且相著不可脫矣非所以為上之道也故陳為上)¶
　(之道曰君子冇徽猷小人與屬也先王有至徳要/道民用和睦正其五品為之孝友是之謂徽猷)¶
○雨(于付/反)雪瀌瀌(符驕/反)見晛(乃見/反)曰(音越韓詩劉向/作聿下章放此)消¶
莫肯下(遐稼/反)遺式居婁(力柱反苟/子作屢)驕¶
<pb:KR1c0030_WYG_016-26b>¶
　比也瀌瀌盛貌晛日氣也張子曰讒言遇明者當自¶
　止而王甘信之不肯貶下而遺棄之(貶下遺棄/斥逺之也)更(平/聲)¶
　益以長(上/聲)慢也(式居屢驕使小人以驕慢自處者不/一也慢則讒愈甚矣○此章刺王信)¶
　(讒以長/惡人也)¶
○雨雪浮浮見晛曰流如蠻如髦(叶莫/侯反)我是用憂¶
　比也浮浮猶瀌瀌也流流而去也蠻南蠻也髦夷髦¶
　也書作髳(輯録箋云髦西夷别/名二字同莫侯反)言其無禮義而相殘¶
　賊也(此章刺王信讒/以長惡俗也)¶
<pb:KR1c0030_WYG_016-27a>¶
　　　角弓八章章四句(首章據理而正言之二章刺/王三章四章五章刺讒佞者)¶
　　　　(六章七章八章又刺王○増釋許氏曰前四/章刺不親九族後四章刺好讒佞二章二民)¶
　　　　(字所指微有不同上民字即兄弟昏姻也下/民謂衆民也王既逺其兄弟昏姻則彼亦如)¶
　　　　(是而逺王矣王以薄徳教其下則下民莫不/傲傚皆各逺其兄弟昏姻矣然民之上智不)¶
　　　　(可移故兄弟之令善者不變其質之不善者/則又習於不善而交相為病矣四章謂民之)¶
　　　　(不善也各持其一偏以相怨每不能存恕自/反専以怨為已任為之而不疑若酬酢之受)¶
　　　　(爵而不加遜讓怨人者人亦怨之怨之所歸/禍之所集故至於身亡也五章言讒人顛倒)¶
　　　　(是非固無所顧忌而王聴之無厭惟恐不言/猶如食食之必宜於飽如酌之甚取其多則)¶
<pb:KR1c0030_WYG_016-27b>¶
　　　　(讒者訃行而愈有以増益其勢故下章有教/猱塗附之說也式居婁驕者謂用此以居之)¶
　　　　(則婁生其驕慢耳婁驕之/辭氣猶論語言屢増也)¶
有菀(音/鬱)者柳不尚息焉上帝甚蹈(戰國策作/上天甚神)無自暱焉¶
俾予靖之後予極焉¶
　比也栁茂木也尚庶㡬也上帝指王也蹈當作神言¶
　威靈可畏也暱近靖安也極求之盡也○王者暴虐¶
　諸侯不朝而作此詩言彼有菀然茂盛之柳行路之¶
　人豈不庶㡬欲就止息乎以比人誰不欲朝事王者¶
<pb:KR1c0030_WYG_016-28a>¶
　而王甚威神使人畏之而不敢近耳使我朝而事之¶
　以靖王室後必將極其所欲以求於我蓋諸侯皆不¶
　朝而已獨至則王必責之無已如齊威王朝周而後¶
　反為所辱也(史記魯連傳周烈王時齊威王率天下/諸侯朝周是時王室貧且微諸侯莫朝)¶
　(而齊獨朝之嵗餘烈王崩齊後往周怒赴於齊曰天/崩地坼天子下席東藩之臣嬰齊後至則斮之輯録)¶
　(索隠曰下席言/其寢苫居廬也)或曰興也下章放此(鬱隂之木可憩/暴虐之主難親)¶
　(則反其意/以為興也)¶
○有菀者柳不尚愒(欺例/反)焉上帝甚蹈(見/上)無自瘵(側界/反叶)¶
<pb:KR1c0030_WYG_016-28b>¶
(子例/反)焉(戰國䇿/作也)俾予靖之後予邁(叶力/制反)焉¶
　比也愒息瘵病也邁過也求之過其分也¶
○有鳥髙飛亦傅(音/附)于天(叶鐵/因反)彼人之心于何其臻曷¶
予靖之居以凶矜¶
　興也傅臻皆至也彼人斥王也居猶徒然也凶矜遭¶
　凶禍而可憐也○鳥之髙飛極至於天耳彼王之心¶
　於何所極乎(鳥飛有所止王心則無極蓋以意相/反而為興也與㫖蠅止棘之興同)言¶
　其貪縱無極求責無已人不知其所至也如此則豈¶
<pb:KR1c0030_WYG_016-29a>¶
　予能靖之乎乃徒然自取凶矜耳(曷予靖之正以答/俾予靖之之語)¶
　　　菀栁三章章六句(始則慮其極欲以求於我繼/則慮其過分以求於我終則)¶
　　　　(慮其貪欲無厭/而加禍於我也)¶
　　　　　桑扈之什四十三章二百八十二句¶
　¶
　¶
　¶
　¶
<pb:KR1c0030_WYG_016-29b>¶
　¶
　¶
　¶
　¶
　¶
　¶
　¶
　詩經疏義㑹通卷十四¶
