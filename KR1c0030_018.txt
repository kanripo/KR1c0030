# -*- mode: mandoku-view; -*-
#+TITLE: 詩經疏義會通
#+DATE: 2015-08-24 22:05:26.191999
#+PROPERTY: ID KR1c0030
#+PROPERTY: BASEEDITION WYG    
#+PROPERTY: JUAN 卷十六
<pb:KR1c0030_WYG_018-1a>¶
欽定四庫全書¶
　詩經疏義會通卷十六　　元　朱公遷　撰¶
　　大雅三¶
　　說見小雅(輯録朱子曰大雅非聖賢不能為平易/明白正大光明熊去非曰文王大明綿)¶
　　(皆天子諸侯會朝之樂皇矣追述太王王季之德/業與大明綿同意旱麓有玉瓉享祀神勞等語或)¶
　　(亦受釐之樂思齊追述太任太姒太姜之德言文/王御家在宫之事為詳疑此入而燕處之樂靈臺)¶
　　(豈亦岀而遊觀之樂乎若棫樸言文王之德下武/有聲皆兼言武王之事其樂或用之宗廟或用之)¶
　　(朝廷今皆不可知/餘見小雅疏義)¶
<pb:KR1c0030_WYG_018-1b>¶
　　　文王之什三之一¶
文王在上於(音烏/下同)昭于天(叶鉄/因反)周雖舊邦其命維新有¶
周不顯帝命不時(叶上/紙反)文王陟降在帝左右(叶羽/已反)¶
　賦也於歎辭昭明也命天命也不顯猶言豈不顯也¶
　帝上帝也不時猶言豈不時也左右旁側也(謂之旁/側則親)¶
　(切之/甚也)○周公追述文王之德明周家所以受命而代¶
　商者皆由於此以戒成王(此一篇之大旨輯録通釋/曰周家受命始於文王固)¶
　(由文王之德所致一章二章三章則專言受命之事/也周家代商始於武王亦由文王之德所致四章以)¶
<pb:KR1c0030_WYG_018-2a>¶
　(下則兼言代/商之事也)此章言文王既没而其神在上昭明于¶
　天是以周邦雖自后稷始封千有餘年而其受天命¶
　則自今始也(今即文王子孫之今日也或謂此為文/王時是不然集傳首言文王既没而其)¶
　(神在上周邦之命以此而新則命之新也在今文王/子孫之今日矣大抵文王有徳而為天人所歸是為)¶
　(文王之受命子孫蒙其福澤而君天下斯正可見文/王之受命此詩以戒成王則在成王時歌之又可以)¶
　(此今字為文王時乎○増釋許氏曰自后稷始封至/文王即位一千九十三年武王即位一千一百四十)¶
　(三年滅商一千/一百五十六年)夫文王在上而昭于天則其徳顯矣¶
　(文王之徳充塞宇宙貫徹古今不以生死而有/間故其神之昭於彼者即其徳之顯於此者也)周雖¶
<pb:KR1c0030_WYG_018-2b>¶
　舊邦而命則新則其命時矣(時者方應其期之謂天/運肇啟厯數方來此所)¶
　(謂新即所/謂時也)故又曰有周豈不顯乎帝命豈不時乎(申/言)¶
　(之以見/其信然)蓋以文王之神在天一升一降無時不在上¶
　帝之左右是以子孫蒙其福澤而君有天下也(此為/追述)¶
　(之語故不曰徳而曰神見其儼若生存而可賴也在/上而昭于天則與天同顯而天命之新有其故矣陟)¶
　(降在帝左右則又與天合體同運並行渾然無間而/福澤之被於今者尤可見其故也此章首尾皆言文)¶
　(王與天為一故成王得以君有乎天下但帝字比天/字為親切左右字比上字為親切陟降字比昭字為)¶
　(親切蓋欲極其形容而推原其故以譬/曉之故反覆申明必至於此乃止也)春秋傳天王¶
<pb:KR1c0030_WYG_018-3a>¶
　追命諸侯之詞曰叔父陟恪在我先王之左右以佐¶
　事上帝語意與此正相似或疑恪亦降字之誤理或¶
　然也(昭公七年追錫衛襄公䇿命之詞輯録解頥曰/此章之意約言之而四句已足惟周公告戒其)¶
　(君言有盡而意無窮故反覆申言之其德之顯即於/昭之謂也其命之時即維新之謂也其陟降在帝左)¶
　(右即文王在上之謂也然於昭以言其神而不顯又/言其德何也蓋周家天命之新固本於文王之德尤)¶
　(本於文王之神其德之顯自其在人者言之也其神/之昭自其在天者言之也光于四方顯于西土此其)¶
　(德之在人者然也其氣發揚于上為昭明此其神之/在天者然也文王生而其德之昭著既足以膺天命)¶
　(之眷顧没而其神之昭明尤足以基天命於悠久及/其以德而受命文王與天猶二也及其昭明而在天)¶
<pb:KR1c0030_WYG_018-3b>¶
　(則文王與天一矣惟其神之昭于天也故周之為國/雖舊而周之受命則新斯命也非文王一人之命乃)¶
　(周家一代之命也其神之在天相與為無窮則其命/之在後嗣亦相與為無窮文王之神即天之神也上)¶
　(帝之命即文王之命也上帝之陟降無一時而不監/于人文王之陟降無一時而不同于帝則為後王者)¶
　(豈可謂天之髙髙在上而不吾察文王之神窈㝠恍/惚而不吾知哉此章雖不言敬畏而不可不敬畏之)¶
　(意隱然見/於言外矣)¶
○亹亹(音/尾)文王令聞(音/問)不已陳錫哉周侯文王孫子(叶/奬)¶
(里/反)文王孫子本支百世凡周之士不顯亦世¶
　賦也亹亹强勉之貌令聞善譽也陳猶敷也哉語辭¶
<pb:KR1c0030_WYG_018-4a>¶
　侯維也本宗子也支庶子也(輯録疏適譬本/榦庶譬其枝也)○文王¶
　非有所勉也純亦不已而人見其若有所勉耳其德¶
　不已故今既没而其令聞猶不已也(亹亹者前日文/王之德令聞則)¶
　(著於前日而又/及於今日也)令聞不已是以上帝敷錫于周維文¶
　王孫子則使之本宗百世為天子支庶百世為諸侯¶
　而又及其臣子使凡周之士亦世世修德與周匹休¶
　焉(文王盛德之著不以今昔而有間則天之福其後/者亦不以子孫臣子而有間也輯録彭氏曰亹亹)¶
　(者不已之體也令聞則不已之形見也陳錫于周子/孫百世仕者世禄不已之效驗也解頥曰上章言文)¶
<pb:KR1c0030_WYG_018-4b>¶
　(王之德之神此章以下專言德者周公告戒成王固/欲其法先王之顯德保上天之顯命非但欲其求之)¶
　(窈㝠恍惚/而已也)¶
○世之不顯厥猶翼翼思皇多士生此王國(叶于/逼反)王國¶
克生維周之楨(音/貞)濟濟(子禮/反)多士文王以寜¶
　賦也猶謀翼翼勉敬也(勉敬者勉於敬也/有不敢少怠之意)思語辭皇¶
　美楨榦也(輯録朱子曰榦者版築之楨榦今人築牆/必立一木於中為骨謂之夜乂木横曰楨)¶
　(直曰/榦)濟濟多貌○此承上章而言(承上章末句專/以人臣之世言)其¶
　傳世豈不顯乎而其謀猷皆能勉敬如此也美哉此¶
<pb:KR1c0030_WYG_018-5a>¶
　衆多之賢士而生於此文王之國也(多士即今日傳/世之多士文王)¶
　(之國亦今日文王子孫/之國也觀兩此字可見)文王之國能生此衆多之士¶
　(輯録解頥曰以多士而生王國謂非天命之保佑不/可以王國而克生此多士謂非聖化之造就不可由)¶
　(天命之保佑而多士以生由/聖化之造就而王國克生也)則足以為國之榦而文¶
　王亦賴以為安矣(此文王亦以其今日在天之神言/輯録嚴氏曰牆恃榦而立國恃人)¶
　(而/立)蓋言文王得人之盛而宜其傳世之顯也(文王得/人之盛)¶
　(自王國克生一句生義○傳世之顯即謀猷勉敬而/可見謀猷勉敬是以能為周之楨榦而文王賴之以)¶
　(安也美哉多士生此王國可謂盛矣然非王國克生/何以能致是哉謂之克生則所以長育作成者有其)¶
<pb:KR1c0030_WYG_018-5b>¶
　(道故羣臣之德傳及子孫而世之顯也如此人徒見/其傳世之顯而不知夫王國克生之所致也故承上)¶
　(章之意而/推本之)¶
○穆穆文王於緝(七入/反)熈敬止假(古雅/反)哉天命有商孫¶
子商之孫子其麗不億上帝既命侯于周服(叶蒲/北反)¶
　賦也穆穆深逺之意(凡人内不敬外不莊則必輕躁/而淺露深逺之意惟不顯篤恭)¶
　(者有/之)緝續熈明亦不已之意止語辭假大麗數也不¶
　億不止於億也侯維也(輯録嚴氏曰服事也用也故/為臣而見用謂之服言服行)¶
　(其職/也)○言穆穆然文王之德不已其敬如此(穆穆以/盛德氣)¶
<pb:KR1c0030_WYG_018-6a>¶
　(象言敬則指言其德之實也緝者緝此敬熈者熈此/敬文王非有意緝熈之純亦不已自有不能已爾此)¶
　(聖德之極致亦聖學之極功凡其所以昭于天聞於/人者皆由不已其敬而致然爾故此一句為此詩之)¶
　(樞/紐)是以大命集焉以有商孫子觀之則可見矣蓋商¶
　之孫子其數不止於億然以上帝之命集於文王而¶
　今皆維服于周矣(此詩專戒成王所謂福者皆以今/日受福言故陳錫哉周驗於君臣)¶
　(傳世之餘假哉天命驗於商孫子來臣之日文王之/福澤而子孫受之是受天命自今始也以此證之則)¶
　(謂其命維新為文王時者益見其不然矣○輯録嚴/氏曰此章蓋推原周之代商由於文王故以為文王)¶
　(能有/之也)¶
<pb:KR1c0030_WYG_018-6b>¶
○侯服于周天命靡常殷士膚敏祼(古亂/反)將于京(叶居/良反)¶
厥作祼將常服黼(音/甫)冔(况甫/反)王之藎(才刃/反)臣無念爾祖¶
　賦也諸侯之大夫入天子之國曰某士(曲禮下註云/列國卿大夫)¶
　(其命數與天/子之士等)則殷士者商孫子之臣屬也膚美敏疾¶
　也祼灌鬯也將行也酌而送之也(奉持而進之於神/也輯録孟子註敏)¶
　(逹也將助也此從毛傳嚴氏曰祼灌/古字通用宗廟有祼天地大神不灌)京周之京師也¶
　黼黼裳也冔殷冠也(輯録嚴氏曰祭服不止於黼舉/一章以表之耳毛詩曰夏后氏)¶
　(曰收周/曰冕)蓋先代之後統承先王修其禮物作賓于王¶
<pb:KR1c0030_WYG_018-7a>¶
　家(統承先王奉其先王之祭祀也修其禮物用其先/王之禮樂也輯録蔡氏曰賓以客禮遇之也熊去)¶
　(非曰此見周/家忠厚之至)時王不敢變焉而亦所以為戒也王指¶
　成王也藎進也言其忠愛之篤進進無已也(藎臣即/前所謂)¶
　(厥猶翼/翼者也)無念猶言豈得無念也爾祖文王也○言商¶
　之孫子而侯服于周以天命之不可常也故殷之士¶
　助祭於周京而服商之服也於是呼王之藎臣而告¶
　之曰得無念爾祖文王之徳乎蓋以戒王而不敢斥¶
　言猶所謂敢告僕夫云爾(左傳襄公四年註曰告僕/夫不敢斥尊也  假哉天)¶
<pb:KR1c0030_WYG_018-7b>¶
　(命固為可喜而天命靡常又可畏也然則觀諸殷士/而知彼所以失天下之故可不思念文王而知我所)¶
　(以得天下之故哉所以承上章/之緝熙而起下章之修徳也)劉向曰孔子論詩至¶
　於殷士膚敏祼將于京喟然嘆曰大哉天命善不可¶
　不傳于後嗣是以富貴無常(殷不以善傳於後嗣是/以不能保其富貴也)¶
　蓋傷微子之事周而痛殷之亡也(此劉向釋之之詞/輯録輔氏曰劉向)¶
　(所述孔子之言使人讀之憂思惨怛有不能堪者蓋/孔子乃殷後而向亦宗室也真氏曰以商之孫子而)¶
　(為周之諸侯以商之美士而奔走周廟之祭天命何/常之有哉成湯惟其仁也故天命歸于商紂惟其不)¶
　(仁故天命轉/而歸周也)¶
<pb:KR1c0030_WYG_018-8a>¶
○無念爾祖聿(于筆/反)修厥德永言配命自求多福(叶筆/力反)¶
殷之未喪(息浪/反)師克配上帝宜鑒于殷駿(音/峻)命不易(以/豉)¶
(反/)¶
　賦也聿發語辭永長配合也命天理也(此詩凡八言/命此命字獨)¶
　(以天理言餘/皆以福祚言)師衆也上帝天之主宰也駿大也不易¶
　言其難也○言欲念爾祖在於自修其德而又常自¶
　省察使其所行無不合於天理(修厥德者無他勉其/敬而已永言配命則)¶
　(敬無間斷亦可至/於文王之緝熈矣)則盛大之福自我致之有不外求¶
<pb:KR1c0030_WYG_018-8b>¶
　而得矣(亦如文王之緝熈敬止/而得假哉之天命也)又言殷未失天下之¶
　時其德足以配乎上帝矣(此指殷之六七/賢君而言之)今其子孫¶
　乃如此宜以為鑒而自省焉則知天命之難保矣大¶
　學傳曰得衆則得國失衆則失國此之謂也(國之得/失在天)¶
　(命而天命之去留在人心故又引大學傳以廣之去/修徳如文王則福自至不修德如殷紂則天命必)¶
　(之亦以承上章之念祖/而起下章之虞殷也)¶
○命之不易無遏爾躬(叶姑/𢎞反)宣昭義問有虞殷自天(叶/鉄)¶
(因/反)上天之載無聲無臭(叶初/尤反)儀刑文王萬邦作孚(叶房/尤反)¶
<pb:KR1c0030_WYG_018-9a>¶
　賦也遏絶宣布昭明義善也問聞通有又通虞度載¶
　事儀象刑法孚信也○言天命之不易保故告之使¶
　無若紂之自絶于天而布明其善譽於天下(善譽猶/二章所)¶
　(謂令聞也宣而昭之亦/欲其如文王之不已也)又度殷之所以廢興者而折¶
　之於天(折斷/也)然上天之事無聲無臭不可得而度也¶
　惟取法於文王則萬邦作而信之矣(作起也法文王/在修德修德在)¶
　(持敬持敬不已則合乎天而得/民矣以終上章念祖修德之意)子思子曰維天之命¶
　於穆不已蓋曰天之所以為天也於乎不顯文王之¶
<pb:KR1c0030_WYG_018-9b>¶
　德之純蓋曰文王之所以為文也純亦不已夫知天¶
　之所以為天又知文王之所以為文則夫與天同德¶
　者可得而言矣(天道不已以其純乎理也文王緝熈/敬止則渾然天理而無不純純則自)¶
　(然不已也所謂與天/同德者理而已矣)是詩首言文王在上於昭于天¶
　文王陟降在帝左右而終之以此其㫖深矣(首章之/意是文)¶
　(王即天此章之意是法文王即所以法乎天此篇首/尾皆是文王與天為一但愈言之而意愈深耳○上)¶
　(章念祖修德配命三句此章儀刑文王一句周公切/切戒成王以用功者在此而已輯録通釋曰天髙在)¶
　(上而文王之神亦在上帝為天之主宰而文王之神/則升降乎帝之左右是天帝所在即文王所在也何)¶
<pb:KR1c0030_WYG_018-10a>¶
　(以知文王之能然哉以其與天同德而已天之德於/穆不已所以為天文王之德純亦不已所以為文於)¶
　(穆不已者天之誠也純亦不已者文王之誠也是文/王之德即天之德儀刑文王即儀刑於天也天與文)¶
　(王一而/已矣)¶
　　　文王七章章八句¶
　　　　東萊吕氏曰吕氏春秋引此詩(仲夏/紀)以為周¶
　　　　公所作味其詞意信非周公不能作也(語録/云文)¶
　　　　(王詩直是發/出許多義理)○今按此詩一章言文王有顯¶
　　　　德而上帝有成命也二章言天命集於文王¶
<pb:KR1c0030_WYG_018-10b>¶
　　　　則不唯尊榮其身又使其子孫百世為天子¶
　　　　諸侯也三章言命周之福不唯及其子孫而¶
　　　　又及其羣臣之後嗣也四章言天命既絶於¶
　　　　商則不唯誅罰其身又使其子孫亦來臣服¶
　　　　于周也五章言絶商之禍不唯及其子孫而¶
　　　　又及其羣臣之後嗣也六章言周之子孫臣¶
　　　　庶當以文王為法而以商為監也七章又言¶
　　　　當以商為監而以文王為法也其於天人之¶
<pb:KR1c0030_WYG_018-11a>¶
　　　　際興亡之理丁寧反覆至深切矣(際者交接/之義也天)¶
　　　　(命之得失係君德之盛衰見天人之際國/家之得失係天命之去留見興亡之理)故¶
　　　　立之樂官而因以為天子諸侯朝會之樂蓋¶
　　　　將以戒乎後世之君臣而又以昭先王之德¶
　　　　於天下也國語以為兩君相見之樂(兩君者/兩國之)¶
　　　　(諸侯也/見魯語)特舉其一端而言耳(兩君相見者朝/會中之一事也)¶
　　　　(輯録通釋曰一章以文王之德與上帝之命/對言也二章言天之命周與四章言天之絶)¶
　　　　(商為對三章言命周之羣臣後嗣與五章言/絶商之羣臣後嗣為對六章先言法文王後)¶
<pb:KR1c0030_WYG_018-11b>¶
　　　　(言監商七章先言監商後言法文王亦對舉/而互言之周公既以文王之德播之聲詩以)¶
　　　　(戒成王矣而復叶之音律以為朝㑹通用之/樂則又以告成王者告諸天下後世焉其意)¶
　　　　(逺矣/哉)然此詩之首章言文王之昭于天而不¶
　　　　言其所以昭次章言其令聞不已而不言其¶
　　　　所以聞至於四章然後所以昭明而不已者¶
　　　　乃可得而見焉(輯録通釋曰四章所謂熈者/光明也即所以昭明于天之)¶
　　　　(本也所謂緝者繼續也即所以不已其聞之/本也文王之生也繼續光明而不已其敬故)¶
　　　　(其没也昭明于天/而不已其聞焉)然亦多詠嘆之言而語其¶
<pb:KR1c0030_WYG_018-12a>¶
　　　　所以為德之實則不越乎敬之一字而已然¶
　　　　則後章所謂修厥德而儀刑之者豈可以他¶
　　　　求哉亦勉於此而已矣(文王之德不渝乎敬/法文王者當從事於)¶
　　　　(持敬○此詩七章四章以前言所以得天下/之故五章以後言所以保天下之道輯録輔)¶
　　　　(氏曰敬之一字聖學之所以為始終者又可/見於此二程先生挈出此一字以詔後學其)¶
　　　　(有力於聖學多矣學者舎/是實無以為進德之階也)¶
明明在下赫赫在上(叶辰/羊反)天難忱(市林/反)斯不易(以豉/反)維¶
王天位殷適(音/的)使不挾(子燮/反)四方¶
<pb:KR1c0030_WYG_018-12b>¶
　賦也明明德之明也赫赫命之顯也忱信也不易難¶
　也天位天子之位也殷適殷之適嗣也挾有也(増釋/金履)¶
　(祥曰挾如挾泰山之/挾謂提挾而有之也)○此亦周公戒成王之詩將陳¶
　文武受命故先言在下者有明明之德則在上者有¶
　赫赫之命(此兩句一/篇之大㫖)達於上下去就無常(有明明之/徳則有赫)¶
　(赫之命是此理貫徹天人無間彼此有德則天命歸/之無德則不能保其所有之命命之所在不可恃也)¶
　此天之所以難忱而為君之所以不易也紂居天位¶
　為殷嗣乃使之不得挾四方而有之蓋以此爾(先言/其理)¶
<pb:KR1c0030_WYG_018-13a>¶
　(如此乃以殷紂之事實之見已然之明鑑也輯録吕/東萊曰天位殷適使不挾四方則下章所陳眷顧周)¶
　(家有加而無已者非天私我有周也栽者培之傾者/覆之因其材而篤焉耳嚴氏曰首章專述天命喪殷)¶
　(之/事)¶
○摯(音/至)仲氏任(音/壬)自彼殷商來嫁于周曰嬪(毗申/反)于京¶
(叶居/良反)乃及王季維德之行(叶户/郎反)大(音/泰)任有身(叶户/羊反)生此¶
文王¶
　賦也摯國名仲中女也任摯國姓也殷商商之諸侯¶
　也(輯録自周而言/則諸侯皆商也)嬪婦也京周京也曰嬪于京疊言¶
<pb:KR1c0030_WYG_018-13b>¶
　以釋上句之意猶曰釐降二女于嬀(音/規)汭(音/芮)嬪于虞¶
　也(輯録堯典蔡氏傳曰釐理降下也嬀水名水北曰/汭蓋舜所居之地言堯治装下嫁二女于嬀水之)¶
　(北使為舜婦于/虞氏之家也)王季文王父也(維德之行言凡所/行者皆本於德也)身¶
　懐孕也(輯録王氏曰摯仲氏任繫其/夫而言太任繫其子而言)○將言文王之¶
　聖而追本其所從來者如此蓋曰自其父母而已然¶
　矣(以太任配王季而太任皆維德之行天故為生文/王之聖是周家以明明之德受赫赫之命久矣輯)¶
　(録輔氏曰維德之行所謂以成德為行也只此一句/足以盡王季太任之事可謂辭約而義博也陳定字)¶
　(曰聖賢之生不偶然也有配偶之賢而後有嗣續之/賢故詩推本聖賢之生徃徃自其所從來如生民言)¶
<pb:KR1c0030_WYG_018-14a>¶
　(稷而及姜嫄此言文王而及太任下章言武王而及/大姒皆是也其意深矣嚴氏曰次章述太任生文王)¶
　(也/)¶
○維此文王小心翼翼昭事上帝聿懐多福(叶筆/力反)厥徳¶
不回以受方國(叶越/逼反)¶
　賦也小心翼翼恭慎之貌即前篇之所謂敬也文王¶
　之德於此為盛昭明(終日乾乾對越上帝/即小心事帝之謂也)懐來回邪¶
　也(敬以直内/故不回)方國四方來附之國也(小心翼翼是敬/厥德不回亦是)¶
　(敬天與之人與之皆聖敬之效驗也但以人事天則/以小心翼翼言以上臨下則以厥德不回言○翼翼)¶
<pb:KR1c0030_WYG_018-14b>¶
　(不回德也懐多福受方國皆赫赫之命使然爾輯録/嚴氏曰三章言文王之德天人所與也小心恭敬明)¶
　(事上帝至誠之運與天周旋也遂能懐來多福蓋其/德不邪故能受此四方侯國之歸也解頥曰敬者德)¶
　(之輿也無敬則德不行聖人之敬上與天心合下與/人心合故以之事天非有心於求福也而自足以來)¶
　(多福以之治人非有心於/求媚也而自足以受方國)¶
○天監在下有命既集(叶昨/合反)文王初載天作之合在洽¶
之陽在渭之涘(音士叶/羽已反)文王嘉止大邦有子(叶奬/禮反)¶
　賦也監視集就載年合配也洽水名本在今同州郃¶
　(音/洽)陽夏陽縣今流已絶故去水而加邑渭水亦逕此¶
<pb:KR1c0030_WYG_018-15a>¶
　入河也嘉婚禮也大邦莘國也子太姒也○將言武¶
　王伐商之事故此又推其本而言天之監昭實在於¶
　下其命既集於周矣故於文王之初年而黙定其配¶
　(初年猶曰壯盛之年也/或謂即位之初年恐鑿)所以洽陽渭涘當文王將婚¶
　之期而大邦有子也蓋曰非人之所能為矣(天以大/姒與文)¶
　(王為配此赫赫之命也而所以得此者以上章翼翼/不回之德致之也下兩章亦承此意輯録嚴氏曰四)¶
　(章述天生大姒/以配文王也)¶
○大邦有子俔(牽遍/反)天之妹文定厥祥親迎(魚敬/反)于渭¶
<pb:KR1c0030_WYG_018-15b>¶
造舟為梁不顯其光¶
　賦也俔磬也韓詩作磬說文云俔譬也孔氏曰如今¶
　俗語譬喻物曰磬作然也(大姒之德合乎天/譬則天之妹也)文禮祥¶
　吉也言卜得吉而以納幣之禮定其祥也造作梁橋¶
　也作船於水比之而加版於其上以通行者即今之¶
　浮橋也(傳曰乗船危就橋安/造舟為梁敬婚禮也)傳曰天子造舟諸侯維¶
　舟大夫方舟士特舟(孫炎曰連四船曰維舟併兩/船曰方舟獨一船曰特舟)張¶
　子曰造舟為梁文王所制而周世遂以為天子之禮¶
<pb:KR1c0030_WYG_018-16a>¶
　也不顯顯也(豈不顯然其有光也輯録嚴氏/曰五章述文王親迎之事也)¶
○有命自天命此文王于周于京(叶居/良反)纘(子管/反)女維莘¶
(所巾/反)長(丁丈/反)子維行(叶户/郎反)篤生武王保右(音/祐)命爾燮伐¶
大商¶
　賦也纘繼也莘國名長子長女太姒也行嫁篤厚也¶
　言既生文王而又生武王也(輯録饒雙峯曰文王生/於祖甲之三十一年武)¶
　(王後文王二十年生是商/道始㣲之際二人已生矣)右助燮和也○言天既命¶
　文王於周之京矣而克纘大任之女事者維此莘國¶
<pb:KR1c0030_WYG_018-16b>¶
　以其長女來嫁于我也天又篤厚之使生武王保之¶
　助之命之而使之順天命以伐商也(有有徳之文王/故與之以有德)¶
　(之大姒有有德之文王太姒故與之以有德之武王/故保佑命之使順天心以伐紂皆赫赫在上者為之)¶
　(也輯録嚴氏曰因天人之所欲是之謂燮伐此章述/大姒生武王也解頥曰有大任為之母復有大姒為)¶
　(之婦故謂之纘言女德之有繼也既生文王於前又/生武王於後故謂之篤言天命之匪解也其伐商也)¶
　(上以順乎天下以應乎人/故謂之燮言其無慙德也)¶
○殷商之旅其㑹如林矢于牧野維予侯興(叶音/歆)上帝¶
臨女(音/汝)無貳爾心¶
<pb:KR1c0030_WYG_018-17a>¶
　賦也如林言衆也書曰受率其旅若林(見武/成)矢陳也¶
　牧野在朝歌南七十里侯維貳疑也爾武王也○此¶
　章言武王伐紂之時(此下二章所以盡燮/伐大商一句之義)紂衆㑹集¶
　如林以拒武王而皆陳于牧野則維我之師為有興¶
　起之勢耳然衆心猶恐武王以衆寡之不敵而有所¶
　疑也故勉之曰上帝臨女毋貳爾心蓋知天命之必¶
　然而賛其决也然武王非必有所疑也設言以見衆¶
　心之同非武王之得已耳(武王率師上帝臨之所謂/明明在下赫赫在上也輯)¶
<pb:KR1c0030_WYG_018-17b>¶
　(録輔氏曰上帝臨女無貳爾心女與爾雖皆指武王/其實則是設言以見衆心之同非武王之得已也然)¶
　(辭意嚴恪洋洋乎如在其上如在其左右學者當常/常涵泳此二句以存心養性而事天也通釋曰武王)¶
　(誓師曰受有臣億萬惟億萬心予有臣三千惟一心/商罪貫盈天命誅之又曰朕夢恊朕卜襲于休祥戎)¶
　(商必克又曰雖有周親不如仁人觀是語也則武王/固知上帝之監臨矣固知衆寡之不足疑矣嚴氏曰)¶
　(七章述武/王伐商也)¶
○牧野洋洋檀車煌煌駟騵(音/元)彭彭(叶鋪/郎反)維師尚父時¶
維鷹揚凉(音/亮)彼武王肆伐大商㑹朝清明(叶謨/郎反)¶
　賦也洋洋廣大之貌檀堅木宜為車者也煌煌鮮明¶
<pb:KR1c0030_WYG_018-18a>¶
　貌駵馬白腹曰騵(輯録檀弓曰周人尚赤戎事乗/騵陸佃曰言上周而下殷也)彭¶
　彭强盛貌師尚父太公望為太師而號尚父也鷹揚¶
　如鷹之飛揚而將擊言其猛也凉漢書作亮佐助也¶
　(王莾/傳)肆縱兵也㑹朝會戰之旦也○此章言武王師¶
　衆之盛將帥之賢伐商以除穢濁不崇朝而天下清¶
　明(輯録孔氏曰王肅云不崇朝而殺紂天下方大清/明無復濁亂彭氏曰當癸亥之夕俟天休命之前)¶
　(猶有如隂曀之中及甲子昧爽一戰之後民情大恱/向者昏亂穢濁之氣一洗而出之豈不快哉解頥曰)¶
　(此章述牧野之事然言其檀車之煌煌而已不及乎/矛㦸之利則是無待於擊刺也言其駟騵之彭彭而)¶
<pb:KR1c0030_WYG_018-18b>¶
　(已不及乎弓矢之良則是無待於貫革也言尚父之/鷹揚而已不及乎徒御之衆則是無待於選鋒陷陣)¶
　(之勇也所以然者殷周之不敵久矣孔子曰仁不可/為衆也孟子曰征之為言正也各欲正己也焉用戰)¶
　(皆此意也會朝清明所/謂一戎衣而天下定也)所以終首章之意也(以有德/之周伐)¶
　(滅德之商天命不佑彼而佑我則達于上下去就無/常可見矣觀周之所以興商之所以不挾四方者如)¶
　(此則成王之心惕然知所戒矣輯録嚴氏曰八章終/上章伐紂之事也陳定宇曰篇首之明明以德之明)¶
　(言之也篇末之清明以治象之明言之也然/不崇朝而天下清明非德之明者能之乎)¶
　　　大明八章四章章六句四章章八句(此詩推原/文武之德)¶
　　　　(自王季/太任始)¶
<pb:KR1c0030_WYG_018-19a>¶
　　　　名義見小旻篇一章言天命無常惟德是與¶
　　　　二章言王季太任之德以及文王三章言文¶
　　　　王之德四章五章六章言文王太姒之德以¶
　　　　及武王七章言武王伐紂八章言武王克商¶
　　　　以終首章之意(輔氏曰君有明德則天有明/命有王季文王則有太任太)¶
　　　　(姒有王季太任則有文王有文王太姒則有/武王有武王以為君則有太公以為臣蓋天)¶
　　　　(人夫婦父子君臣之際安危治亂廢興存已/之機如影響形聲非苟然也  增釋吳師道)¶
　　　　(曰此詩言王季太任之德以及文王言文王/太姒之德以及武王又言武王伐商以及尚)¶
<pb:KR1c0030_WYG_018-19b>¶
　　　　(父明一家祖孫父子夫婦婦姑皆有聖德而/又有將帥之賢師衆之盛至於天命之保佑)¶
　　　　(昭事之聿懐天之與聖人又相與為一蓋無/一而不盡其道詩人形容之備莫過於此)¶
　　　　其章以六句八句相間又國語以此及下篇¶
　　　　皆為兩君相見之樂(見魯/語)說見上篇¶
緜緜𤓰瓞(田節/反)民之初生自土沮(七余/反)漆(音/七)古公亶(都/但)¶
(反/)父(音/甫)陶(音/桃)復(音/福)陶穴(叶户/橘反)未有家室¶
　比也緜緜不絶貌大曰𤓰小曰瓞𤓰之近本初生者¶
　常小其蔓不絶至末而後大也民周人也自從土地¶
<pb:KR1c0030_WYG_018-20a>¶
　也沮漆二水名在豳地(自土沮漆自沮漆/之土也語倒如此)古公號也¶
　亶父名也或曰字也後乃追稱太王焉陶窰竈也(輯/録)¶
　(孔疏陶瓦器竈也蓋以陶/去其土而為之故謂之陶)復重窰也穴土室也家門¶
　内之通名也(輯録爾雅室/與宫互名也)豳地近西戎而苦寒故其¶
　俗如此○此亦周公戒成王之詩追述太王始遷岐¶
　周以開王業而文王因之以受天命也(此一篇/之大㫖)此其¶
　首章言𤓰之先小後大以比周人始生於漆沮之上¶
　而古公之時居於窰竈土室之中其國甚小至文王¶
<pb:KR1c0030_WYG_018-20b>¶
　而後大也(厥初生民自后稷始入此室處在豳公時/已然此云爾者生民之詩是推始祖所自)¶
　(出緜詩首章是見民人所自來姜嫄生后稷建邦啟/土之由也稷封於邰而不窋竄去則有邰廢而周無)¶
　(民矣漆沮之豳又周之民人始生之地也夾皇遡過/雖云已有宫室但穴處乃豳地所不能無謂之未有)¶
　(室家何怪哉况詩意主言太王肇基王迹文王克成/厥勲以二王始終之者見在豳而小遷岐而大耳輯)¶
　(録王氏曰周國嘗幾亡矣其後土漆/沮而國復興故以為民之初生也)¶
○古公亶父來朝走馬(叶滿/補反)率西水滸(呼五/反)至于岐下¶
(叶後/五反)爰及姜女聿來胥宇¶
　賦也朝早也走馬避狄難(去/聲)也(輯録疏云古公避狄/難其以來早朝時疾)¶
<pb:KR1c0030_WYG_018-21a>¶
　(走其/馬)率循也滸水厓也漆沮之側也岐下岐山之下¶
　也(輯録羅氏曰岐山地理考異亦名天/柱山在鳯翔府岐山縣東北十里)姜女太王妃¶
　也胥相(去聲相者/相視也)宇宅也孟子曰太王居邠狄人侵¶
　之事之以皮幣珠玉犬馬而不得免乃屬(音/燭)其耆老¶
　而告之曰狄人之所欲者吾土地也吾聞之也君子¶
　不以其所養人者害人二三子何患乎無君我將去¶
　之去邠踰梁山邑于岐山之下居焉邠人曰仁人也¶
　不可失也從之者如歸市(朱子引此以明太王遷岐/之故蓋不得已而然也輯)¶
<pb:KR1c0030_WYG_018-21b>¶
　(録朱子曰皮謂虎豹麋鹿之皮也幣帛也屬會集也/土地本生物以養人今爭地而殺人是以其所以養)¶
　(人者害人也邑作邑歸市人衆而爭先也張南軒曰/太王之言忠厚不迫其遷本以全民不敢必民之歸)¶
　(而强之徙也此天地之心真保民之主也/民心自不庸釋乎太王蓋戴其仁有素矣)¶
○周原膴膴(音/武)堇(音/謹)荼如飴(音/移)爰始爰謀(計謀/悲反)爰契(苦/計)¶
(反/)我龜曰止曰時築室于兹(叶津/之反)¶
　賦也周地名在岐山之南廣平曰原膴膴肥美貌菫¶
　烏頭也荼苦菜蓼屬也飴餳(徐盈/反)也(輯録本草曰烏/頭與附子同根)¶
　(形似烏鳥之頭蜀人謂烏頭/苖為菫草孔氏曰餳乾糖也)契所以然火而灼龜者¶
<pb:KR1c0030_WYG_018-22a>¶
　也儀禮所謂楚焞是也(楚荆木也楚焞然楚木以為/灼龜之炬也出士喪禮輯録)¶
　(註云周禮菫氏掌共燋契以待卜事是楚焞與/契為一皆謂鑚龜之荆焞存悶反許音土敦反)或曰¶
　以刀刻龜甲欲鑚之處也(輯録前漢書註曰挈刻也/言刻開之灼而卜之挈音)¶
　(契/)○言周原土地之美雖物之苦者亦甘(苦者亦甘/則稼穡之)¶
　(甘尤/可見)於是太王始與豳人之從已者謀居之又契龜¶
　而卜之(輯録嚴氏曰爰始謀及乃心也爰謀/謀及卿士庶人也契龜謀及卜筮也)既得吉¶
　兆乃告其民曰可以止於是而築室矣(地和如此又/必恊之人神)¶
　(而後定居焉致/重而不敢忽也)或曰時謂土功之時也(輯録王氏曰/曰時則命其)¶
<pb:KR1c0030_WYG_018-22b>¶
　(臣民以土/功之時也)¶
○迺慰迺止迺左迺右(叶羽/已反)迺疆迺理迺宣迺畆(叶蒲/彼反)¶
自西徂東周爰執事(叶上/止反)¶
　賦也慰安止居也左右東西列之也疆謂畫其大界¶
　理謂别其條理也(註見信/南山)宣布散而居也或曰導其¶
　溝洫也(當以導溝洫為是/輯録蘇氏導作通)畆治其田疇也自西徂東¶
　自西水滸而徂東也(輯録疏云豳在周原西北而經/言自西據至周之時從水滸而)¶
　(言/也)周徧也言靡事不為也(慰止左右所以安之也疆/理宣畆所以養之也制其)¶
<pb:KR1c0030_WYG_018-23a>¶
　(田里之始也周爰執事則又不特此而已凡經始之/事皆身親之也遷國之始其勤民如此輯録嚴氏曰)¶
　(凡所當為者/無不盡也)¶
○乃召司空乃召司徒俾立室家(叶古/胡反)其繩則直縮(色/六)¶
(反/)版以載(叶節/力反)作廟翼翼¶
　賦也司空掌營國邑司徒掌徒役之事(輯録曹氏曰/量地以制邑)¶
　(度地以居民司空之職故先召之致/衆庶令徒役司徒之職故次召之)繩所以為直凡¶
　營度位處皆先以繩正之既正則束板而築也(輯録/朱子)¶
　(曰人君國都如井田様畫為九區面朝背市左祖右/社中間一區則君之宫室宫室前一區為外朝凡朝)¶
<pb:KR1c0030_WYG_018-23b>¶
　(㑹藏庫之屬皆在焉後一區為市市四面有門左右/各三區皆民所居而外朝一區左則宗廟右則社稷)¶
　(焉此國君都邑規模之大槩也/解頥曰此司空立室家之事)縮束也載上下相承¶
　也言以索束版投土築訖則升下而上以相承載也¶
　(輯録解頥曰此司/徒命徒役之事)君子將營宫室宗廟為先廏庫為¶
　次居室為後(輯録毛傳本/曲禮下語)翼翼嚴正也(太王遷岐與/公劉遷豳之)¶
　(事大槩同公劉相土以山川太王相土以生物公劉/之止基其民即太王慰止左右也公劉之迺理其民)¶
　(即太王疆理宣畆也但彼則處處廬旅言言語語其/規模小此篇乃召司空以下其規模大葢時世有先)¶
　(後土地有廣/狹故不同耳)¶
<pb:KR1c0030_WYG_018-24a>¶
○捄(音/俱)之陾陾(耳升/反)度(待洛/反)之薨薨築之登登削屢馮¶
馮(扶氷/反)百堵(丁古/反)皆興鼛(音/臯)鼓弗勝(音/升)¶
　賦也捄盛土於器也陾陾衆也度投土於版也薨薨¶
　衆聲也登登相應聲削屢墻成而削治重複也馮馮¶
　牆堅聲(輯録劉執中曰謂牆成脫版/削其堅凸以就平直凸音迭)五版為堵(其髙/五版)¶
　興起也此言治宫室也鼛鼓長一丈二尺以鼓役事¶
　(輯録地官鼓人朱氏註曰鼛緩也以役/事勞民故節之欲其緩也又通作臯)弗勝者言其¶
　樂事勸功鼓不能止也(此與庶民/子來同意)¶
<pb:KR1c0030_WYG_018-24b>¶
○迺立皋門皋門有伉(苦浪反叶/苦郎反)迺立應門應門將將¶
(七羊/反)迺立冢土戎醜攸行(叶户/郎反)¶
　賦也傳曰王之郭門曰皋門伉髙貌王之正門曰應¶
　門將將嚴正也(輯録考索云皋者逺也門最在外故/曰皋應當也禮記疏謂南嚮當朝正)¶
　(門/)太王之時未有制度特作二門其名如此及周有¶
　天下遂尊以為天子之門而諸侯不得立焉冢土大¶
　(音/泰)社也亦太王所立而後因以為天子之制也(輯録/朱子)¶
　(曰太王立岐周之社武王既有殷國遂通立周之/社於天下以為大社猶漢初令民立漢社稷也)戎¶
<pb:KR1c0030_WYG_018-25a>¶
　醜大衆也起大事動大衆必有事乎社而後出謂之¶
　宜(沮漆之豳一時也走馬至岐一時也未幾而垣墉/成宫室興宗廟門社無不備氣象一變如此周家)¶
　(興起之勢不可遏昆夷駾喙有其兆矣輯録爾雅曰/宜祭名以兵凶戰危慮有負敗祭之以求福宜故謂)¶
　(之/宜)¶
○肆不殄(田典/反)厥愠(紆問/反)亦不隕(韻敏/反)厥問柞(子洛/反)棫¶
(音/域)㧞(蒲貝/反)矣行道兊(吐外/反)矣混(音/昆)夷駾(徒對/反)矣維其喙¶
(吁貴/反)矣¶
　賦也肆故今也猶言遂也承上起下之辭殄絶愠怒¶
<pb:KR1c0030_WYG_018-25b>¶
　隕墜也問聞通謂聲譽也柞櫟也枝長葉盛叢生有¶
　刺棫白桵(音/緌)也小木亦叢生有刺(輯録爾雅註曰叢/生有刺實如耳璫)¶
　(紫赤可啖詩疏棫即柞也其材理全白無赤心者為/白桵直理易破可為犢車輻又可為矛㦸矜今人謂)¶
　(之白梂或曰白柘二說未知/孰是矜音芹柄也梂音求)㧞挺㧞而上不拳曲蒙¶
　宻也兊通也始通道於柞棫之間也駾突喙息也(輯/録)¶
　(吕與叔曰喙張喙而息/也奔趨者其狀如此)○言大王雖不能殄絶混夷¶
　之愠怒亦不隕墜已之聲聞蓋雖聖賢不能必人之¶
　不怒已但不廢其自修之實耳(輯録輔氏曰自修之/實而但騐其聲問者)¶
<pb:KR1c0030_WYG_018-26a>¶
　(冇其實則/有其名也)然太王始至此岐下之時林木深阻人物¶
　鮮少至於其後生齒漸繁歸附日衆則木㧞道通昆¶
　夷畏之而奔突竄伏維其喙息而已言德盛而昆夷¶
　自服也蓋已為文王之時矣(木㧞道通實太王作屏/修平啟辟而然至文王)¶
　(特加盛耳故皇矣之詩又以斯㧞斯兊為太王時也/輯録吕東萊曰此章蓋總叙周家王業積施屈伸之)¶
　(理始於太王而終於文王耳○增釋吳師道曰孟子/太王避狄太王事獯鬻集註所謂狄人即獯鬻也此)¶
　(詩肆不殄厥愠傳謂昆夷則為太王患者獯鬻昆夷/也思齊肆戎疾不殄傳昆夷玁狁之屬則為文王患)¶
　(者昆夷玁狁也豳岐迫/近夷狄葢非一種矣)¶
<pb:KR1c0030_WYG_018-26b>¶
○虞芮(如銳/反)質厥成文王蹶(居衛/反)厥生(叶桑/經反)予曰有疏¶
附(叶上/聲)予曰有先(息薦/反)後(胡豆反叶/下五反)予曰有奔奏(與走/通叶)¶
(宗五/反)予曰有禦侮¶
　賦也虞芮二國名質正成平也(輯録嚴氏曰曲直/得其平則無爭也)傳¶
　曰虞芮之君相與爭田久而不平乃相與朝周入其¶
　境則耕者讓畔行者讓路(輯録熊氏曰畔謂田之疆/界讓畔則兩界之地耕墾)¶
　(皆不及讓路如少/避長賤避貴之類)入其邑男女異路(輯録疏邑謂城/中如王制云道)¶
　(路男子由右婦人由左註/云以為地道尊右故也)斑白不提挈(輯録疏年老/其髮白黑雜)¶
<pb:KR1c0030_WYG_018-27a>¶
　(提挈有少/者代之也)入其朝士讓為大夫大夫讓為卿(増釋許/氏曰疏)¶
　(選士為大夫選大夫為/卿則各以德而相讓也)二國之君感而相謂曰我等¶
　小人不可以履君子之境(輯録君子尚/讓小人喜爭)乃相讓以其¶
　所爭田為閒田而退天下聞之而歸者四十餘國(輯/録)¶
　(毛傳之說見於孔子家語好生篇孔子曰以此觀之/文王之道其不可加焉不令而從不教而聽至矣哉)¶
　(熊氏曰被文王之化自然興起而歸附之三分天下/有其二而說者以虞芮質成之年為文王受命之年)¶
　(亦以/此歟)蘇氏曰虞在陜之平陸芮在同之馮翊平陸有¶
　閒原焉(増釋鄱陽張氏曰虞芮讓所事田今平陸西/六十里閒原者所爭田也東西七里南北十)¶
<pb:KR1c0030_WYG_018-27b>¶
　(二/里)則虞芮之所讓也蹶生未詳其義或曰蹶動而疾¶
　也生猶起也(王業至此大盛國/勢奮然而興也)予詩人自予也率下¶
　親上曰疏附(疏導也引導其/下以親其上也)相道(並去/聲)前後曰先後¶
　(引君當道是導之於前輔君進德是相之/於後所謂前後者不專指其身而言也)喻德宣譽¶
　曰奔走(以人君之德喻於人以人君之譽宣於/外不疾而速若置郵而傳命故曰奔走)武臣¶
　折衝曰禦侮(奔衝而來者此/有以折其氣也)○言昆夷既服而虞芮¶
　來質其訟之成於是諸侯歸周者衆而文王由此動¶
　其興起之勢是雖其德之盛然亦由有此四臣之助¶
<pb:KR1c0030_WYG_018-28a>¶
　而然(輔氏曰四臣/四等之臣)故各以予曰起之其辭繁而不殺¶
　(所界/反)者所以深歎其得人之盛也(文王得人之盛如/此今日喜談而樂)¶
　(道之詞意之詳不期而然矣上篇終之以/尚父此篇終之以四臣二詩之意相似)¶
　　　緜九章章六句¶
　　　　一章言在豳二章言至岐三章言定宅四章¶
　　　　言授田居民五章言作宗廟六章言治宫室¶
　　　　七章言作門社八章言至文王而服昆夷九¶
　　　　章遂言文王受命之事餘說見上篇(輔氏曰/以上三)¶
<pb:KR1c0030_WYG_018-28b>¶
　　　　(篇皆周公作以戒成王之詩文王則專美文/王之德大明則上及王季下及武王之德緜)¶
　　　　(則又及太王之德蓋歴述先王積累德業之/盛以見成王任大責重不可不謹戒而保守)¶
　　　　(之也愚謂周家世有哲王其作則垂憲者備/矣周公未嘗舉古先聖王以為言所以戒者)¶
　　　　(不曰文王則曰武王不曰武王則曰王季蓋/祖宗之所行正子孫之所法周公拳拳於成)¶
　　　　(王者正欲其守家法以承先業耳伊尹之於/太甲也非成湯之事不以訓其意亦猶此歟)¶
芃芃(薄紅/反)棫(雨逼/反)樸(音/卜)薪之槱(音/酉)之濟濟(子禮/反)辟(音/壁)王¶
左右趣(叶此/苟反)之¶
　興也芃芃木盛貌樸叢生也言根枝迫迮(音/窄)相附著¶
<pb:KR1c0030_WYG_018-29a>¶
　(直畧/反)也槱積也(輯録嚴氏曰積以/待其乾而用之)濟濟容貌之美也¶
　(此聖人之德容也睟面盎背/如此則其根於心者可知)辟君也君王謂文王也¶
　○此亦以詠歌文王之德言芃芃棫樸則薪之槱之¶
　矣濟濟辟王則左右趣之矣(此皆極盛之所致者/以必然之理為興)蓋¶
　德盛而人心歸附趣向之也(此汎言左右之人/其心歸向之也)¶
○濟濟辟王左右奉璋奉璋峩峩(玉歌/反)髦士攸宜(叶牛/何反)¶
　賦也半圭曰璋祭祀之禮王祼以圭瓉諸臣助之亞¶
　祼以璋瓉(瓉斚屬以圭璋為柄輯録疏曰祭統六君/執圭瓉祼已太宗伯執璋瓉亞祼小宰云)¶
<pb:KR1c0030_WYG_018-29b>¶
　(凡祭祀賛祼將之事是/助行祼事非獨一人)左右奉之其判在内亦有趣¶
　向之意(圭首銳一圭中分為二璋奉於王前則其中/分處向王類乎人之鞠躬内嚮而歸心焉)¶
　峩峩盛壯也髦俊也(宜稱也左右俊髦固有趣向之/心璋判在内亦若有趣向之意)¶
　(儀容俊偉以奉其璋此人此器相稱也/此承上章言祭祀之時人心歸向之也)¶
○渒(匹世/反)彼涇(音/經)舟烝徒楫(音接叶/藉入反)之周王于邁六師¶
及之¶
　興也渒舟行貌涇水名烝衆楫櫂于徃邁行也六師¶
　六軍也(輯録梁氏曰文王未嘗為天子六師之說非/所施及攷詩意蓋追稱之辭則六師亦追言)¶
<pb:KR1c0030_WYG_018-30a>¶
　(之/耳)○言渒彼涇舟則舟中之人無不楫之周王于邁¶
　則六師之衆追而及之蓋衆歸其德不令而從也(興/取)¶
　(自然皆然之意無不楫之皆然也以興衆歸其德不/令而從自然也烝徒楫之則亦有此意○此言征伐)¶
　(之時人心歸向之也輯録解頥曰國之大事在祀與/戎上章言人心之趣向見於祭祀之時此章言人心)¶
　(之趣向見於/征伐之日也)¶
○倬(陟角/反)彼雲漢為章于天(叶鉄/因反)周王夀考遐不作人¶
　興也倬大也雲漢天河也在箕斗二星之間其長竟¶
　天(此以雲漢之長興周王之夀/考倬字正呼夀考二字也)章文章也(日月星辰/河漢皆天)¶
<pb:KR1c0030_WYG_018-30b>¶
　(文也但河漢之體為最大河漢/之長竟天尤能為章於天者也)文王九十七乃終故¶
　言夀考(夀考則/在位久)遐與何同作人謂變化鼓舞之也(變/化)¶
　(之則其遷善也不自知鼓舞之則雖頺墮委靡者亦/奮然而有為矣所謂待文王而興者如此○輔氏曰)¶
　(此章言人心所以歸向文王之故倬彼雲漢則為章/于天矣周王夀考而何不作人乎作人非一朝一夕)¶
　(所能必積久乃可致也愚謂雲漢以其倬然而長故/能為章于天文王歴年多則化行以漸而能作人也)¶
　(必然矣此章蓋以盛大悠久之功用為興輯録曹氏/曰作者鼔舞振動之意商之末世士氣卑弱甚矣非)¶
　(鼔舞振動之烏能自奮而有成哉陳/氏曰聖人久於其道而天下化成也)¶
　追(對迴/反)琢(陟角/反)其章金玉其相勉勉我王綱紀四方¶
<pb:KR1c0030_WYG_018-31a>¶
　興也追雕也金曰雕玉曰琢(以金為質則雕之/以玉為質則琢之)相質¶
　也勉勉猶言不已也凡網罟張之為綱理之為紀(總/而)¶
　(舉之使之皆有所係謂之綱詳而理之使之各有連/屬謂之紀皆是聨比之意而綱則無所遺紀則無所)¶
　(紊/也)○追之琢之則所以美其文者至矣(天下之政治/文章至如追)¶
　(金琢玉者則致其華/美之極而無以加矣)金之玉之則所以美其質者至¶
　矣(天下之物至以金玉為之相質/則致其美好之極而無以加矣)勉勉我王則所以¶
　綱紀乎四方者至矣(天下之為治者勉而人勉如文/王則維係人心之極而無以加)¶
　(矣○此以用心至極為興蓋追琢金玉是貴重乎物/而用心致美之極勉勉不已是勤勞於事而用心致)¶
<pb:KR1c0030_WYG_018-31b>¶
　(治之極故取以起興如此觀集傳至矣之云可見○/前稱濟濟辟王此稱勉勉我王濟濟以貌言德之見)¶
　(於外也勉勉以心言德之存於中也輯録許氏曰竊/謂卒章為有義之興言文王之德之純也文之見乎)¶
　(外者固若金玉之追琢質之存乎中則實金玉也表/裏如一豈致飾於外而已故勉勉其德之我王能綱)¶
　(紀四方也/今兼存之)¶
　　　棫樸五章章四句(此亦以昭先王之德使人知/周所以得天下之故也旱麓)¶
　　　　(思齊皆/是此意)¶
　　　　此詩前三章言文王之德為人所歸後二章¶
　　　　言文王之德有以振作綱紀天下之人而人¶
<pb:KR1c0030_WYG_018-32a>¶
　　　　歸之(五章之序首以左右言次以六師言至/作人綱紀則盡乎人矣人心所以歸之)¶
　　　　(之故於/此見矣)自此以下至假樂皆不知何人所作¶
　　　　疑多出於周公也¶
瞻彼旱麓(音/鹿)榛楛(音/户)濟濟(子禮/反)豈弟君子干禄豈弟¶
　興也旱山名(輯録地理志漢中/郡南鄭縣旱山)麓山足也榛似栗而¶
　小楛似荆而赤濟濟衆多也豈弟樂易也(樂者和樂/也易者平)¶
　(易也和樂而平易必純乎天理乃能然周公以稱文/王即其所固有者賛之也召康公以戒成王以其所)¶
　(當有者/期之也)君子指文王也○此亦以咏歌文王之德言¶
<pb:KR1c0030_WYG_018-32b>¶
　旱山之麓則榛楛濟濟然矣豈弟君子則其干禄也¶
　豈弟矣干禄豈弟言其干禄之有道猶曰其爭也君¶
　子云爾(此皆莫之致而至者故以自然之理為興旱/麓無意於榛楛而榛楛自生之以其地之美)¶
　(也君子無意於福禄而福禄自歸之以其德之盛也/輔氏曰言樂易則無汲汲勞苦之意優柔寛裕盡其)¶
　(理而已非有意於干禄也自詩人歌之則若見/其以豈弟之道干禄而所以干禄者有道爾)¶
○瑟(所乙/反)彼玉瓉(才/反)　黄流在中豈弟君子福禄攸降¶
(叶乎/攻反)¶
　興也瑟縝宻貌玉瓉圭瓉也以圭為柄黄金為勺青¶
<pb:KR1c0030_WYG_018-33a>¶
　金為外而朱其中也(錫為青金輯録疏圭以玉為之/指其體謂之玉瓉據成器謂之)¶
　(圭瓉瓉盛鬯酒以黄金為勺有鼻口酒從中流出漢/禮瓉槃大五升口徑八寸下有槃口徑一尺則瓉如)¶
　(勺為槃以承之天子之瓉其柄之圭/長尺二寸其賜諸侯蓋九寸以下)黄流鬱鬯也釀¶
　秬黍為酒築鬱金煮而和之使芬芳條鬯以瓉酌而¶
　祼之也(輯録疏云草名鬱金則黄如/金色酒在器流動故曰黄流)攸所降下也○¶
　言瑟然之玉瓉則必有黄流在其中豈弟之君子則¶
　必有福禄下其躬明寳器不薦於䙝味而黄流不注¶
　於瓦缶則知盛德必享於禄夀而福澤不降於淫人¶
<pb:KR1c0030_WYG_018-33b>¶
　矣(此物類相從之意而以必然之理為興輯録/解頥曰器之美者味亦美德之盛者福亦盛)¶
○鳶(弋專/反)飛戾天(叶鉄/因反)魚躍于淵(叶一/均反)豈弟君子遐不¶
作人¶
　興也鳶鴟類戾至也李氏曰抱朴子曰鳶之在下無¶
　力及至乎上聳身直翅而已蓋鳶之飛全不用力亦¶
　如魚躍怡然自得而不知其所以然也(此可以見鳶/魚飛躍對言)¶
　(之/故)遐何通　言鳶之飛則戾于天矣魚之躍則出于¶
　淵矣豈弟君子而何不作人乎言其必作人也(鳶必/戾天)¶
<pb:KR1c0030_WYG_018-34a>¶
　(魚必躍淵豈弟君子必作人亦取必然之理以為興/然此章不言福下章不言豈弟二章之意正相足也)¶
　(輯録解頥曰物之囿於氣者有自然/之機人之囿於德者有自然之化)¶
○清酒既載(叶節/力反)騂(息營/反)牡既備(叶蒲/北反)以享以祀(叶免/織反)¶
以介景福(叶筆/力反)¶
　賦也載在尊也備全具也承上章言有豈弟之德則¶
　祭必受福也(德有以及乎人斯有以感乎/神矣故其受福之必然如此)¶
○瑟彼柞棫民所燎(力召/反)矣豈弟君子神所勞(力報/反)矣¶
　興也瑟茂宻貌(輯録通釋曰上章玉瓉故言/縝宻此章柞棫故言茂宻)燎爨也¶
<pb:KR1c0030_WYG_018-34b>¶
　(此皆極盛之所致者/以必然之理為興)或曰熂燎除其旁草使木茂也¶
　(從此說則二者皆有栽者培之之意亦以/必然之理為興輯録熂芟草燒之箋云)勞慰撫也¶
　(輯録解頥曰物之盛者必為人/所用德之盛者必為神所福)¶
○莫莫葛藟(力軌/反)施(以䜴/反)于條枚(莫囘/反)豈弟君子求福¶
不囘¶
　興也莫莫盛貌囘邪也(葛盛則自施于條枚德盛則/自享乎福禄文王之福豈囘)¶
　(邪要求而得之哉以足首章干/禄豈弟之意起興亦與首章同)¶
　　　旱麓六章章四句(輔氏曰棫樸言文王有德而/人歸之旱麓言文王有德而)¶
<pb:KR1c0030_WYG_018-35a>¶
　　　　(福歸之也愚謂旱麓首末兩章見其自然受/福二章至五章見其必然受福○增釋許氏)¶
　　　　(曰此詩五章有豈弟君子一語者皆興中一/章無此語者為賦其意則在各章末句相次)¶
　　　　(為義一章君子以豈弟之道干禄二章福禄/自降三章德及乎人四章德感乎神五章神)¶
　　　　(降之福六章謂德既格乎上下矣而所以受/福者皆自然之意言樂易受福之自然此所)¶
　　　　(以為文/王也)¶
思齊(側皆/反)大(音/泰)任文王之母(莫後/反)思媚(美記/反)周姜京室¶
之婦(房九/反)大(同/上)姒嗣徽音則百斯男(叶尼/心反)¶
　賦也思語辭齊莊媚愛也周姜大王之妃太姜也京¶
<pb:KR1c0030_WYG_018-35b>¶
　周也大姒文王之妃也徽美也百男舉成數而言其¶
　多也(輯録春秋傳云管蔡郕霍魯衛毛𣆀郜雍曹滕/畢原豐郇文之眧也并伯邑考武王十八人然)¶
　(此特其見於書傳者/耳亦可見其多也)○此詩亦歌文王之徳而推本¶
　言之曰此莊敬之太任乃文王之母實能媚于周姜¶
　而稱其為周室之婦(輯録王氏曰齊者母道也媚者/婦道也為人母盡母道為人婦)¶
　(盡婦道者/太任也)至於太姒又能繼其美徳之音而子孫衆¶
　多上有聖母所以成之者逺内有賢妃所以助之者¶
　深也(原其質之所稟則曰聖究其徳之所成則曰賢/實皆謂之賢婦人可也特據文王而言尊其母)¶
<pb:KR1c0030_WYG_018-36a>¶
　(爾文言其所從來者如/此  王之徳有由然也)¶
○惠于宗公神㒺時怨神罔時恫(音/通)刑于寡妻至于兄¶
弟以御(牙嫁/反)于家邦(叶卜/工反)¶
　賦也惠順也宗公宗廟先公也(輯録張子曰未/追王故稱公)恫痛¶
　也(痛之義與/恨相近)刑儀法也寡妻猶言寡小君也御迎也¶
　(迎之與之相接之意齊家則與一家之人相接治國/則與一國之人相接輯録此從毛傳孟子註與鄭箋)¶
　(同/)○言文王順于先公而鬼神歆之無怨恫者(無怨/恫則)¶
　(祖考其安樂之矣輯録此/意誠心正身修之驗也)其儀法内施於閨門而至¶
<pb:KR1c0030_WYG_018-36b>¶
　于兄弟以御于家邦也孔子曰家齊而后國治(輯録/通釋)¶
　(曰大學傳齊家治國章三引詩文始言家人次言兄/弟終言四國朱子亦嘗謂即刑寡妻至兄弟御家邦)¶
　(之/意)孟子曰言舉斯心加諸彼而已(孔子孟子之言皆/釋刑于寡妻以下)¶
　張子曰言接神人各得其道也(此則通釋之也○孝/感於鬼神而教行于)¶
　(家國皆積盛致然也此言其徳之所施者如此輯録/解頥曰先神而後人尊卑之序也先家而後國親疎)¶
　(之殺也誠以事神而神無不格誠以治人/而人罔不孚此所謂接神人各得其道也)¶
○雝雝(於容/反)在宫肅肅在廟(叶音/貌)不顯亦臨無射(音/亦)亦¶
保(叶音/鮑)¶
<pb:KR1c0030_WYG_018-37a>¶
　賦也雝雝和之至也肅肅敬之至也不顯幽隱之處¶
　也射與斁同厭也保守也○言文王在閨門之内則¶
　極其和在宗廟之中則極其敬雖居幽隱亦常若有¶
　臨之者雖無厭射亦常有所守焉其純亦不已蓋如¶
　是(純亦不已主亦臨亦保言居幽隱而或慢之待厭/射而後守之則有間矣○文王之徳見於外者隨)¶
　(地而然根於中者無時不然其表裏之俱盛如此輯/録熊去非曰此承上章而言雝雝在宫即刑于寡妻)¶
　(以下之事肅肅在廟即惠于宗公以下之事解頥曰/雝雝和之至也所以為治人之本也肅肅敬之至也)¶
　(所以為事神之本也不顯自其在已者言之亦臨則/指其在神者而言也無射自其在人者言之亦保則)¶
<pb:KR1c0030_WYG_018-37b>¶
　(指其在已者而言也已之所處雖在於幽隱而心之/戒懼則常若有臨之者人之於我雖無所厭射而心)¶
　(之操存則常若有所守焉/所以為純亦不已之實也)¶
○肆戎疾不殄烈假(古雅/反)不瑕不聞亦式不諌亦入(此/與)¶
　(下章用/韻未詳)¶
　賦也肆故今也戎大也疾猶難也犬難如姜里之囚¶
　及昆夷獫狁之屬也殄絶烈光假大瑕過也(輯録過/失也)¶
　此兩句與不殄厥愠不隕厥問相表裏聞前聞也式¶
　法也○承上章言文王之徳如此故其大難雖不殄¶
<pb:KR1c0030_WYG_018-38a>¶
　而光大亦無玷缺(光大者徳見於外有光輝而又盛/大也如聲名洋溢乎中國施及蠻)¶
　(貊之類非所/謂光且大乎)雖事之無所前聞者而亦無不合於法¶
　度雖無諫諍之者而亦未嘗不入於善傳所謂性與¶
　天合是也(性與天合主亦式亦入言輔氏曰不聞亦/式從心所欲不踰矩也不諌亦入不思不)¶
　(勉從容中道也愚謂不聞亦式者法由此立不待學/而能不諫亦入者由仁義行不待矯而正  此言徳)¶
　(極盛故不因患難而有損徳本盛故不資輔導而獲/益也已上二章言徳之成已者如此輯録解頥曰戎)¶
　(疾不殄難之自外至者聖賢有所不能必也烈假不/瑕徳之由巾出者聖賢未嘗不自盡也不聞亦式其)¶
　(知生知不思而得故稽之徃古而不謬也不諌亦入/其行安行不勉而中故質之當今而無疑也此所以)¶
<pb:KR1c0030_WYG_018-38b>¶
　(為性與/天合也)¶
○肆成人有徳小子有造古之人無斁(音/亦)譽髦斯士¶
　賦也冠以上為成人小子童子也造為也(造訓為猶/曰能也孝)¶
　(弟謹信洒掃應對進退之/類無不能之所謂有造也)古之人指文王也譽名髦¶
　俊也○承上章言文王之徳見於事者如此(三章和/敬純是)¶
　(正言文王之徳四章處困而亨/順理而裕則皆徳之見乎事者)故一時人材皆得其¶
　所成就蓋由其徳純而不已故令此士皆有譽於天¶
　下而成其俊乂之美也(譽髦即指有徳有造言斯士/即指成人小子言○聖人徳)¶
<pb:KR1c0030_WYG_018-39a>¶
　(盛如此天下涵泳於教化中大以成大小以成小則/所以譽髦之者至矣然不易致也必久於其迫而後)¶
　(化成彼乍作乍輟者其能與於斯乎此章言徳之成/物者如此輯録吕東萊曰聖人流澤萬世者無有大)¶
　(於作人所以體天地生生之大徳也故此詩以是終/焉文王之無斁孔子之誨人不倦其心一也王氏曰)¶
　(初言大姒則化成乎内也終言/譽髦斯士則化成乎天下也)¶
　　　思齊五章二章章六句三章章四句(增釋許氏/曰首章專)¶
　　　　(主於太任而言謂太任有齊莊之徳故能生/文王其徳之本則上繼於太姜其徳之化則)¶
　　　　(下及於太姒此四句因及太任之徳之本效/以著其所以成文王之聖也二章言文王事)¶
　　　　(神接人各得其道三章言存諸身者純亦不/已四章言見諸事者性與天合卒章言作成)¶
<pb:KR1c0030_WYG_018-39b>¶
　　　　(人材/之盛)¶
皇矣上帝臨下有赫(叶黒/各反)監觀四方求民之莫維此二¶
國其政不獲(叶胡/郭反)維彼四國爰究爰度(待洛/反)上帝耆之¶
憎其式廓乃眷西顧此維與宅(叶逹/各反)¶
　賦也皇大臨視也赫威明也監亦視也莫定也二國¶
　夏商也不獲謂失其道也四國四方之國也究尋度¶
　謀也耆憎式廓未詳其義或曰耆致也(致猶取也言/其徳為上帝)¶
　(之所取也輯録程/子曰毛氏武傳云)憎當作增式廓猶言規模也(輯録/輔氏)¶
<pb:KR1c0030_WYG_018-40a>¶
　(曰式如式様之式/廓如匡廓之廓)此謂岐周之地也○此詩敘大王¶
　大伯王季之徳以及文王伐宻伐崇之事也此其首¶
　章先言天之臨下甚明但求民之安定而已彼夏商¶
　之政既不得矣(桀紂之政皆/政之失者也)故求於四方之國苟上¶
　帝之所欲致者則増大其疆境之規模於是乃眷然¶
　顧視西土以此岐周之地與大王為居宅也(人知太/王避狄)¶
　(遷岐而不知天欲以此興周也故推本天意而言其/故輯録解頥曰天豈私我有周哉其眷周也即所以)¶
　(求民之/安定也)¶
<pb:KR1c0030_WYG_018-40b>¶
○作之屏(必領/反)之其菑(莊持/反)其翳(一計/反)修之平之其灌¶
其栵(音/例)啟之辟(婢亦/反)之其檉(丑貞/反)其椐(羌居反叶/紀庶反)攘之¶
剔(它厯/反)之其檿(鳥劍/反)其柘(章夜反叶/都故反)帝遷明徳串(古患/反)¶
夷載路天立厥配受命既固¶
　賦也作㧞起也屏去(上/聲)之也菑木立死者也翳自斃¶
　者也(死而仆/曰斃)或曰小木蒙宻蔽翳者也修平皆治之¶
　使疏宻正直得宜也灌叢生者也栵行(音/杭)生者也啟¶
　辟芟除也檉河栁也似楊赤色生河邊(輯録爾雅註/曰今河旁赤)¶
<pb:KR1c0030_WYG_018-41a>¶
　(莖小楊陸氏曰生水旁皮正/赤如縫一名雨師松葉似松)椐樻(音/匱)也腫節似扶老¶
　可為杖者也(輯録陸氏曰節中腫似扶老即今/靈夀是也今人以為馬鞭及杖)攘剔¶
　謂穿剔去其繁冗使成長(上/聲)也檿山桑也與柘皆美¶
　材可為弓榦又可蚕也(輔氏曰菑翳則因其死斃而/㧞去之灌栵則因其叢列而)¶
　(修治之檉椐凡木則芟除之檿柘美材則/攘剔之此皆循理而為得治物之道也)明徳謂明¶
　徳之君即大王也串夷載路未詳或曰串夷即昆夷¶
　載路謂滿路而去所謂混夷駾矣者也配賢妃也謂¶
　大姜○此章言大王遷於岐周之事(此章發上章/末句之意)蓋¶
<pb:KR1c0030_WYG_018-41b>¶
　岐周之地本皆山林險阻無人之境而近於昆夷大¶
　王居之人物漸盛然後漸次開闢如此乃上帝遷此¶
　明徳之君使居其地而昆夷逺遁天又為之立賢妃¶
　以助之是以受命堅固而卒成王業也(太王之治岐/如此天使安)¶
　(居其地而外侮除又配以賢妃而使其受此定命也/天意於是確然矣輯録輔氏曰此章首八句人事也)¶
　(後四句天命也由天命時故人/事應由人事治故天命從也)¶
○帝省(息井/反)其山柞棫斯㧞(蒲貝/反)松栢斯兊(徒外/反)帝作¶
邦作對自大(音/泰)伯王季維此王季因心則友(叶羽/已反)則友¶
<pb:KR1c0030_WYG_018-42a>¶
其兄(叶虛/王反)則篤其慶(叶祛/羊反)載錫之光受禄無喪(息浪反/叶平聲)¶
奄有四方¶
　賦也㧞兊見緜篇此亦言其山林之間道路通也(此/承)¶
　(上章作屏修平啟辟攘剔言緜以為文王事此以為/太王事蓋斯㧞斯兊是方然之時㧞矣兊矣則其如)¶
　(此者久矣詩人之詞自有間也○增釋許氏曰兊字/釋文於緜吐外反於皇矣徒外反是義不同而音亦)¶
　(不一也今傳於緜吐外反訓通以㧞兊為木㧞道通/於皇矣則徒外反亦以㧞兊為木㧞道通是音異義)¶
　(同也校之毛詁/俱當作吐外反)對猶當也作對言擇其可當此國者¶
　以君之也大伯大王之長子王季大王之少子也因¶
<pb:KR1c0030_WYG_018-42b>¶
　心非勉强(上/聲)也(輯録嚴氏曰李氏云孝弟之道豈可/以偽為哉因其心而然耳生而無不)¶
　(知愛其親長而無不知敬其兄本/於良知良能豈非人心而然哉)善兄弟曰友兄謂¶
　大伯也篤厚載則也奄字之義在忽遂之間○言帝¶
　省其山而見其木㧞道通則知民之歸之者益衆矣¶
　於是既作之邦又與之賢君以嗣其業蓋自其初生¶
　大伯王季之時而已定矣於是太伯見王季生文王¶
　又知天命之有在故適吳不反太王没而國傳於王¶
　季及文王而周道大興也(大伯王季皆足以當其國/但王季有聖子則大伯宜)¶
<pb:KR1c0030_WYG_018-43a>¶
　(讓而王季宜/受其讓矣)然以大伯而避王季則王季疑於不友¶
　故又特言王季所以友其兄者乃因其心之自然而¶
　無待於勉强(理當受讓而受之乃因其心之自然未/嘗有所矯拂也一有矯拂則害其良心)¶
　(而非/友矣)既受太伯之讓則益修其徳以厚周家之慶而¶
　與其兄以讓徳之光猶曰彰其知人之明不為徒讓¶
　耳其徳如是故能受天禄而不失至于文武而奄有¶
　四方也(天以大王善於治岐也故祚之以賢嗣君嗣/君又篤天倫而益培之宜乎益吕其後矣王)¶
　(季之興起一者本於父之功二者由於已之徳此章/又發上章末句之意輯録解頥曰王業之成雖在於)¶
<pb:KR1c0030_WYG_018-43b>¶
　(武王得天下之時而天命之定已見於太伯讓王季/之日太伯讓焉而無迹王季受之而無愧此王業之)¶
　(所由基也文王創造於前武王繼續於後此王業之/所由成也太伯當立而不立文王可為而不為故皆)¶
　(謂之至徳非王季之友無以成太伯之志非武王之/孝無以成文王之功武王之孝易知也王季之友難)¶
　(知也此因心則友則友其兄則篤其慶載/錫之光詩人所以再三嘆詠於王季也)¶
○維此王季帝度(待洛/反)其心貊(武伯/反)其徳音其徳克明¶
克明克類克長(丁丈/反)克君王(如字或/于况反)此大邦克順克比¶
(必里/反)比(毗至/反)于文王其徳靡悔(叶虎/洧反)既受帝祉(音/恥)施(以/豉)¶
(反/)于孫子(叶奬/里反)¶
<pb:KR1c0030_WYG_018-44a>¶
　賦也度能度物制義也貊春秋傳樂記皆作莫謂其¶
　莫然清靜也克明能察是非也克類能分善惡也(是/非)¶
　(以事理言善/惡以人品言)克長教誨不倦也克君賞慶刑威也言¶
　其賞不僣故人以為慶刑不濫故人以為威也(克長/能教)¶
　(也克君/能治也)順慈和徧服也(慈愛和柔/人無不服)比上下相親也(王/此)¶
　(大邦猶言君此大國爾王季未嘗/為王但自今日追言之故云然也)比于至于也悔遺¶
　恨也(輯録嚴氏曰人有過則悔恨靡悔/則無過從容中道無毫髪之歉也)○言上帝制¶
　王季之心使有尺寸能度義(天使其心明知審/於長短輕重也)又清¶
<pb:KR1c0030_WYG_018-44b>¶
　靜其徳音使無非間之言(清靜則不淆亂亦指/受讓之事言之也)是以¶
　王季之徳能此六者(心有權度徳無/瑕疪是以能之)至於文王而其¶
　徳尤無遺恨是以既受上帝之福而延及于子孫也¶
　(天厚王季而其徳亦盛矣文王繼之又以極盛之徳/受極盛之福王季得文王以為子則其積累之功益)¶
　(著矣此章正言王季相太王則受命既固王季則受/禄無喪而文王則又  繼以受帝祉周家之福非一)¶
　(日/矣)¶
○帝謂文王無然畔援(于願/反)無然歆羡(餞面/反)誕先登于¶
岸(叶魚/戰反)宻人不恭敢距大邦(叶卜/政反)侵阮(魚宛/反)徂共(音/恭)王¶
<pb:KR1c0030_WYG_018-45a>¶
赫斯怒(叶暖/五反)爰整其旅以按(音/遏)徂旅以篤周祜(候五/反)¶
以對于天下(叶後/五反)¶
　賦也帝謂文王設為天命文王之詞如下所言也無¶
　然猶言不可如此也(無然禁止之詞聖人不待禁/止然天禁止之則不為過矣)畔¶
　離畔也援攀援也言舎此而取彼也歆欲之動也羨¶
　愛慕也(增釋金履祥曰畔援兩字相反歆羨只是一/意但有淺深歆心動貌羨慕也歆淺羨深)¶
　言肆情以徇物也岸道之極至處也宻宻須氏也姞¶
　(其入/聲)姓之國在今寧州阮國名在今涇州徂徃也共¶
<pb:KR1c0030_WYG_018-45b>¶
　阮國之地名今涇州之共池是也(輯録寧州涇州即/今平涼府靜寧州)¶
　(涇州並/𨽻陜西)其旅周師也按遏也徂旅宻師之徃共者也¶
　(輯録通釋曰二/旅字所指不同)祜福對答也○人心有所畔援有所¶
　歆羨則溺於人欲之流而不能以自濟(衆人溺於人/欲則取所不)¶
　(當取欲所不當欲淪胥於惡而已曰/溺曰流曰濟皆與經文登岸相應)文王無是二者¶
　故獨能先知先覺以造(七到/反)道之極至(文王絶無人/欲超然於天)¶
　(理中征伐之事理當伐則伐之莫不盡其所當然者/至善無以加所謂登于岸也輯録彭氏曰無畔援則)¶
　(中正而不溺於私無歆羨則剛大/而不溺於欲故能造道之極也)蓋天實命之而非¶
<pb:KR1c0030_WYG_018-46a>¶
　人力之所及也是以宻人不恭敢違其命而擅興師¶
　旅以侵阮而徃至于共(輯録解頥曰敢距大邦不知/有事大之禮也侵阮徂共不)¶
　(知有恤小之義也此天理之/所當怒而王法之所當誅也)則赫怒整兵而徃遏其¶
　衆以厚周家之福而答天下之心蓋亦因其可怒而¶
　怒之初未嘗有所畔援歆羨也(文王以天之/心為心如此)此文王¶
　征伐之始也(此下四章又發上章/受帝祉施孫子之意)¶
○依其在京(叶居/良反)侵自阮疆陟我髙岡無矢我陵我陵¶
我阿無飲我泉我泉我池(叶徒/何反)度(待洛/反)其鮮(息淺/反)原居¶
<pb:KR1c0030_WYG_018-46b>¶
岐之陽在渭之將萬邦之方下民之王¶
　賦也依安貌京周京也矢陳鮮善將側方鄉也(輯録/孔子)¶
　(曰郷人嚮/望之也)○言文王安然在周之京(文王駐兵於國/都以為三軍之)¶
　(鎮/也)而所整之兵既遏宻人遂從阮疆而出以侵宻(輯/録)¶
　(通釋曰按春秋書法潜師掠境曰侵聲罪致討曰伐/此詩於宻言侵於崇言伐固非如春秋書法例然其)¶
　(師既按徂共之衆則宻人退歸矣故周師既出/阮疆而遂侵之蓋亦出其不意而謂之侵也)所陟¶
　之岡即為我岡而人無敢陳兵於陵飲水於泉以拒¶
　我也(輯録輔氏曰詞直理正威靈氣燄莫/有敵者所謂帝王之道出萬全者也)於是相其¶
<pb:KR1c0030_WYG_018-47a>¶
　髙原而徙都焉所謂程邑也(文王居程邑凡三年輯/録胡廷芳曰度其鮮原)¶
　(以下即上章以篤周祜以對天下之實事也其字指/宻而言通釋曰文王伐宻之後而作程邑亦猶伐崇)¶
　(之後而作曹邑方其伐之討罪而已固未嘗先有作/邑之心也自常情觀之必謂貪其土地矣詩人知其)¶
　(心之無私故言伐宻伐崇/之事皆先以帝命發之)其地於漢為扶風安陵今¶
　在京兆府咸陽縣(輯録即今西安府/咸陽縣隷陜西)¶
○帝謂文王予懐明徳不大聲以色不長(丁丈/反)夏以革¶
不識不知順帝之則帝謂文王詢爾仇方同爾兄弟以¶
爾鉤援(音/爰)與爾臨衝以伐崇墉¶
<pb:KR1c0030_WYG_018-47b>¶
　賦也予設為上帝之自稱也懐眷念也明徳文王之¶
　明徳也(帝遷明徳太王也其徳克明王季也予懐明/徳文王也三后皆明徳之君然徳有大小明)¶
　(有淺深則聖/賢所以别也)以猶與也夏革未詳(增釋金履祥曰不/大聲以色則是不)¶
　(言而信不動而化不長夏以革凡事不自髙不自大/不輕改作皆不為已甚之意不識不知全不用其私)¶
　(智/)則法也仇方讎國也兄弟與國也(輯録彭氏曰以/諸侯之國為兄)¶
　(弟亦未嘗稱/王一驗也)鉤援鉤梯也所以鉤引上城所謂雲梯¶
　者也臨臨車也在上臨下者也衝衝車也從旁衝突¶
　者也皆攻城之具也崇國名在今京兆府鄠(音/户)縣(輯/録)¶
<pb:KR1c0030_WYG_018-48a>¶
　(即今西安府鄠/縣亦𨽻陜西)墉城也史記崇侯虎譛西伯於紂紂¶
　囚西伯於羑里西伯之臣閎夭之徒求美女竒物善¶
　馬以獻紂紂乃赦西伯賜之弓矢鈇鉞得專征伐曰¶
　譛西伯者崇侯虎也西伯歸三年伐崇侯虎而作豐¶
　邑○言上帝眷念文王(上章帝謂文王是設為上帝/教戒之詞此章帝謂文王則)¶
　(設為上帝愛念而稱美/之詞也語意不同如此)而言其徳之深微不暴(步吐/反)¶
　著其形迹(夏可訓大革可訓變朱子以不大聲色不/長夏革為一類皆冇深?不露之意猶中)¶
　(庸不顯篤恭之妙也輯録程于曰天謂文王予懐爾/之明徳不大其聲色而人化夫聖人之誠感無不通)¶
<pb:KR1c0030_WYG_018-48b>¶
　(故所過者化所存者神豈暴著其形迹也哉是不/發見大其聲色也故曰聲色之於以化民末也)又¶
　能不作聰明以循天理(既有渾然之徳又順自然之/理此文王所以為文王也)¶
　故又命之以伐崇也(詢問也謂興/師問罪也)吕氏曰此言文王¶
　徳不形而功無迹與天同體而已(徳不形以不大聲/色言功無迹以不)¶
　(長夏革言吕氏以長夏革為長諸夏革命/之事故言然與天同體則順帝之則也)雖興兵以¶
　伐崇莫非順帝之則而非我也(有我則用私矣○兩/帝謂文王之語是為)¶
　(伐宻伐崇張本文王伐宻非有欲心所以行之者乃/事理之至極也其伐崇也非欲張其聲威氣燄所以)¶
　(處之者皆天理之自然也嗚呼非周公言之孰知文/王奉天不已之心乎輯録嚴氏曰崇侯譛文王而文)¶
<pb:KR1c0030_WYG_018-49a>¶
　(王伐之疑於報私怨者然虎倡紂為不道乃天人之/所共怒文王奉天討罪何容心哉蓋由其心純乎天)¶
　(理故喜怒皆與天合所仇者/非私怨所同者非苟合也)¶
○臨衝閑閑(叶胡/員反)崇墉言言執訊(音/信)連連攸馘(古獲/反)安¶
安(叶於/肩反)是類是禡(馬嫁反叶/蒲補反)是致是附(叶上/聲)四方以無¶
侮臨衝茀茀(音弗叶/分聿反)崇墉仡仡(魚乞/反)是伐是肆是絶是¶
忽(叶虚/屈反)四方以無拂(叶分/聿反)¶
　賦也閑閑徐緩也言言髙大也連連屬(音/蜀)續狀馘割¶
　耳也軍法獲者不服則殺而獻其左耳(以其無聞也/輯録玉藻云)¶
<pb:KR1c0030_WYG_018-49b>¶
　(聽鄉任左鄉向同孔氏曰罪其不/聽命服罪故取其耳以計功也)安安不輕暴也類¶
　將出師祭上帝也禡至所征之地而祭始造軍法者¶
　謂黄帝及蚩尤也致致其至也附使之來附也茀茀¶
　强盛貌仡仡堅壯貌肆縱兵也忽滅拂戾也春秋傳¶
　曰文王伐崇三旬不降退修教而復(去/聲)伐之因壘而¶
　降(僖公十九年因壘而降言不増/兵但因其舊壘而崇自服也)○言文王伐崇之¶
　初緩攻徐戰告祀羣神以致附來者而四方無不畏¶
　服及終不服則縱兵以滅之而四方無不順從也(輯/録)¶
<pb:KR1c0030_WYG_018-50a>¶
　(李于仲曰文王所伐者崇耳而四方之/國無不服從以文王之伐當其罪故也)夫始攻之緩¶
　戰之徐也非力不足也非示之弱也將以致附而全¶
　之也(輯録通釋曰此其/三旬不降之時乎)及其終不下而肆之也則天¶
　誅不可以留而罪人不可以不得故也(輯録通釋曰/此其復伐之)¶
　(日/乎)此所謂文王之師也(輔氏曰是致是附仁也是絶/是忽義也仁以附之天下畏)¶
　(之而不敢侮仁之至也義以絶之天下從之而不敢/拂義之盡也愚謂文王伐宻侵疆遏旅而已及伐崇)¶
　(則是伐是肆是絶是忽聖人興師致伐而有不同此/不可知但詩人皆以帝謂文王起之則文王以天吏)¶
　(奉天討如權衡稱物低昻隨其輕重爾初亦何嘗容/心哉輯録解頥曰閑閑然徐緩言設之而不用也言)¶
<pb:KR1c0030_WYG_018-50b>¶
　(言然髙大言縱之而未攻也連連則相續而不絶也/安安則詳審而不暴也是類是禡昭其罪於神也是)¶
　(致是附敷是徳於人也此四方之所以莫敢侮也茀/茀然强盛則非徐緩之比也仡仡然堅壯則猶負固)¶
　(不服也於是伐以聲其罪肆以奮其力絶以殄其祀/忽以滅其國則天誅不留而罪人斯得矣此四方之)¶
　(所以莫/敢拂也)¶
　　　皇矣八章章十二句¶
　　　　一章二章言天命大王三章四章言天命王¶
　　　　季五章六章言天命文王伐宻七章八章言¶
　　　　天命文王伐崇(一章言太王居岐之故二章/言太王居岐之事三章言王)¶
<pb:KR1c0030_WYG_018-51a>¶
　　　　(季興起之故四章言王季興起之事五章言/文王伐宻之故六章言文王伐宻之事七章)¶
　　　　(言文王伐崇之故八章言文王伐崇之事輯/録何伯善曰大抵一詩之意自始至終皆推)¶
　　　　(原其本於天而非/人力之所能為也)¶
經始靈臺(叶田/飴反)經之營之庶民攻之不日成之經始勿¶
亟(居力/反)庶民子來(叶六/直反)¶
　賦也經度(入/聲)也靈臺文王所作謂之靈者言其倐然¶
　而成如神靈之所為也營表(平聲即標識也經者度/其廣深營者標其信置)¶
　攻作也不日不終日也亟急也○國之有臺所以望¶
<pb:KR1c0030_WYG_018-51b>¶
　氛祲(音/浸)察災祥(氛災氣/祲祥氣)時觀游節勞佚也(輯録解頥/曰望氛祲)¶
　(察災祥憂民之憂也時觀/游節勞佚樂民之樂也)文王之臺方其經度營表¶
　之際而庶民已來作之所以不終日而成也雖文王¶
　心恐煩民戒令勿亟而民心樂之如子趍父事不召¶
　自來也(攻之成之即是子來之事輯録陳定宇曰不/欲其急而過於勞者愛民之仁子來而忘其)¶
　(勞者事君之義未有上好仁而下不好義也張南/軒曰文王則勿亟庶民則子來君民之相與如此)孟¶
　子曰文王以民力為臺為沼而民歡樂之謂其臺曰¶
　靈臺謂其沼曰靈沼(輯録註言文王雖用民力而/民反歡樂之加以美名也)此¶
<pb:KR1c0030_WYG_018-52a>¶
　之謂也(民被文王之徳而趨事赴功如此則/文王愛民之心遂於此矣可樂也)¶
○王在靈囿(叶音/郁)麀(音/憂)鹿攸伏麀鹿濯濯(直角/反)白鳥翯¶
翯(户角/反)王在靈沼(叶音/灼)於(音/烏)牣(音/刃)魚躍¶
　賦也靈囿臺之下有囿所以域養禽獸也(築牆為界/域而養禽)¶
　(獸在/其中)麀牝鹿也伏言安其所處不驚擾也濯濯肥澤¶
　貌(輯録解頥曰言其性/之適而體之充也)翯翯潔白貌(輯録解頥曰此/以上言飛走者)¶
　(樂其為飛走也下文於牣魚/躍言鱗介者樂其為鱗介也)靈沼囿之中有沼也牣¶
　滿也魚滿而躍言多而得其所也(鳥獸魚鼈被文王/之仁雖在囿沼而)¶
<pb:KR1c0030_WYG_018-52b>¶
　(與山林川澤無異各遂其性如此則/文王愛物之心遂於此矣可樂也)¶
○虡(音/巨)業維樅(七凶/反)賁(扶云/反)鼓維鏞(音/庸)於論(廬門/反)鼓鐘¶
於樂(音/洛)辟(音/璧)廱¶
　賦也虡植木以懸鐘磬其横者曰栒(音/筍)業栒上大版¶
　刻之捷業如鋸齒者也樅業上懸鐘磬處以綵色為¶
　崇牙其狀樅樅然者也(輯録疏云以綵色為犬牙其/狀隆然謂之崇牙樅即崇牙)¶
　(之貌樅樅然也業與崇/牙皆所以飾栒簨也)賁大鼓也長八尺鼓四尺中¶
　圍加三之一(輯録□人註中圍加三之一者加於面/之圍三分之一也面徑四尺其圍十二)¶
<pb:KR1c0030_WYG_018-53a>¶
　(尺加以三分之一則中圍十六/尺徑五尺三寸三分中之一也)鏞大鐘也論倫也言¶
　得其倫理也(倫理條理聲音皦/如無相奪倫也)辟璧通廱澤也辟廱¶
　天子之學大射行禮之處也水旋丘如璧以節觀者¶
　(節止也止之/使不入也)故曰辟廱¶
○於論鼓鐘於樂辟廱鼉(徒河/反)鼓逢逢(薄紅/反)矇(音/蒙)瞍(音/叟)¶
奏公¶
　賦也鼉似蜥蜴長丈餘皮可冐鼓逄逄和也有眸子¶
　而無見曰矇無眸子曰瞍古者樂師皆以瞽者為之¶
<pb:KR1c0030_WYG_018-53b>¶
　以其善聽而審於音也公事也(輯録吕氏曰樂/者矇瞍之事也)聞鼉¶
　皷之聲而知矇瞍方奏其事也(鐘鼓作於辟廱而且/有善作之者則文王)¶
　(教民之心遂於此矣可樂也○上章是作樂有其地/此章是作樂有其人於講學行禮之處有鐘鼓之樂)¶
　(蓋亦異乎衆人之樂矣得不重言而深嘆之乎輯録/嚴氏曰申言鐘皷辟雍之樂詠嘆不能已樂之更端)¶
　(曰奏故九成謂之九奏方言/奏其事樂之不厭之詞也)¶
　　　靈臺四章二章章六句二章章四句¶
　　　　東萊吕氏曰前二章樂文王有臺池鳥獸之¶
　　　　樂也後二章樂文王有鐘鼔之樂也皆述民¶
<pb:KR1c0030_WYG_018-54a>¶
　　　　樂之詞也(靈臺辟廱本不同處在靈臺則有/靈臺之樂在辟廱則有辟廱之樂)¶
　　　　(與民同樂隨處皆然故民樂之而詩人得以/述之也輯録解頥曰前二章言靈臺之遊觀)¶
　　　　(後二章言辟廱之教育遊觀而必言其物之/盛者以見涵育長養之有其素也教育而必)¶
　　　　(言其樂之和者以見鼔舞作興之有其術也/然則臺池鳥獸之樂固與百姓共之而鐘鼔)¶
　　　　(之樂又將與賢者共之也疑問曰文王終身/西伯而靈臺兩言辟廱豈西伯亦建天子之)¶
　　　　(學乎朱子曰正雅皆成王周公以後之詩則/在追王之後無疑故靈臺以王在靈囿王在)¶
　　　　(靈沼言之則無嫌/於辟廱之名矣)¶
下武維周世有哲王三后在天王配于京(叶居/良反)¶
<pb:KR1c0030_WYG_018-54b>¶
　賦也下義未詳或曰字當作文言文王武王實造周¶
　也哲王通言大王王季也三后大王王季文王也在¶
　天既没而其精神上與天合也(猶所謂文王在/上於昭于天也)王武¶
　王也配對也謂繼其位以對三后也京鎬京也○此¶
　章美武王能纉大王王季文王之緒而有天下也(蓋/此)¶
　(章以世有哲王為大㫖三后在天皆哲王也武王又/以哲王居鎬而對彼三后在天之神可見周之世有)¶
　(哲王矣輯録解頥曰聖人興王之業非先后固無以/基之於前而先后在天之神非聖人無以配之於下)¶
　(蓋一代興王之業必世徳之相承有以基之於其始/而後聖徳之受命有以成之於其終也周之王業自)¶
<pb:KR1c0030_WYG_018-55a>¶
　(文王而始著自武王而始成是文王武王實造周矣/然推原其始則文王之前固有王季也王季之前又)¶
　(有太王也謂王業之所基不在於是而可乎夫惟太/王王季文王既没而其精神上與天合也是以武王)¶
　(繼之實能配彼在天之靈於鎬京焉則武王之繼三/后謂非王業之所成而可乎詩人於此原其始而歸)¶
　(美於三后要其終而歸功於武王則/夫任繼述之責者其必知所法矣)¶
○王配于京世徳作求永言配命成王之孚(叶孚/尤反)¶
　賦也言武王能繼先王之徳而長言合於天理故能¶
　成王者之信於天下也(能使天下之人皆信/之然後為王者之信)若暫合¶
　而遽離暫得而遽失則不足以成其信矣(輔氏曰此/章言武王)¶
<pb:KR1c0030_WYG_018-55b>¶
　(得以對彼三后於鎬京者以其能起求先王之徳而/繼之又長言合於天理故能成王者之信於天下也)¶
　(愚謂求徳配命非二事先王之徳即是天理繼先王/之徳而加以悠久之誠則天理無間而徳極其盛積)¶
　(中發外自然孚合民心東西南北無思不服可謂成/王之孚矣成王之孚如此故能對彼三后之神于鎬)¶
　(京也其曰作求猶曰仰而求之耳輯録解頥曰王配/于京是以下而對乎上之辭永言配命是以人而合)¶
　(乎天之辭有以配對於下而已之徳既與先王而為/一有以配合乎天而已之心復與天性而為一此所)¶
　(以能成王者之信而為天下之法也然則王者之信/豈可以他求哉亦在乎求世徳配天命而已蓋世徳)¶
　(皆實心之形著而天命即實理之流行既有以配對/於先王復有以配合乎天命則王者之徳著於下而)¶
　(天下之心應乎上上下/交孚而其為信也成矣)¶
<pb:KR1c0030_WYG_018-56a>¶
○成王之孚下土之式永言孝思孝思維則¶
　賦也式則皆法也○言武王所以能成王者之信而¶
　為四方之法者以其長言孝思而不忘是以其孝可¶
　為法耳(輯録陳氏曰王者之徳著於人而可信者謂/之孚存於心而不忘者謂之孝天下皆知法)¶
　(武王之徳而不知徳之/可法者本於聖人之孝)若有時而忘之則其孝者偽¶
　耳何足法哉(上章因王配于京推之見武王能求徳/配命而成王者之信此章因成王之孚)¶
　(推之見武王能孝思不忘而得天下之心求徳即是/孝之事永言配命即孝思之不忘也永言孝思如此)¶
　(則其孝出於真誠而天下皆信之可謂能成王者之/孚矣輯録解頥曰長言孝思而不忘者一飲食之頃)¶
<pb:KR1c0030_WYG_018-56b>¶
　(而如見於羹一坐作之頃而如見於牆一陟降之頃/而如見於庭無一處之不然亦無一時之不然也若)¶
　(有時而忘之則是勉强矯僞之/所為也而豈足為天下之法哉)¶
○媚兹一人應侯順徳永言孝思昭哉嗣服(叶蒲/北反)¶
　賦也媚愛也一人謂武王應如丕應徯志之應(此則/天下)¶
　(信之之驗也輯録益稷蔡傳云天/下無不丕應固有先意而徯我者)侯維服事也○言¶
　天下之人皆愛戴武王以為天子而所以應之維以¶
　順徳是武王能長言孝思而明哉其嗣先王之事也¶
　(此又因民心愛戴武王而推見武王之能孝思嗣服/也嗣服對求徳言求徳是繼志嗣服是述事自首章)¶
<pb:KR1c0030_WYG_018-57a>¶
　(至此反覆其詞又以首章之意詳言之蓋美其善於/繼述而得天下之心也順徳者民之順徳也上以孝)¶
　(思感乎下下以順徳應乎上感應以類於此見之○/此詩見武王之孝下篇遹追來孝見文王之孝二聖)¶
　(人事業非得已也/以卒前人之功耳)¶
○昭兹來許繩其祖武於萬斯年受天之祜(候古/反)¶
　賦也昭兹承上句而言兹哉聲相近古蓋通用也來¶
　後世也許猶所也(輯録詩緝陳氏曰許語助也昭武/黄氏曰所語辭論語視其所以之)¶
　(類/)繩繼武迹也○言武王之道昭明如此來世能繼¶
　其迹則久荷天禄而不替矣(此下二章又言武王之/道足以福後世者如此)¶
<pb:KR1c0030_WYG_018-57b>¶
　(後王之孝思如武王則無不受福矣輯録解頥曰繩/祖武者欲後人繼武王之迹也武王之道惟信與孝)¶
　(而已然武王之信乃王者之大信固非暫焉作輟之/所能武王之孝乃天下之逹孝尤非暫焉勉强之所)¶
　(能也然則如之何曰法武王之信在乎天命之永配/法武王之孝在乎世徳之是求如是而不受上天之)¶
　(祜者未/之有也)¶
○受天之祜四方來賀於萬斯年不遐有佐¶
　賦也賀朝賀也周末秦强天子致胙諸侯皆賀(秦孝/公下)¶
　(令國中曰昔我穆公布德行武東平晉亂西伯戎狄/天子致胙諸侯畢賀為後世開業甚美又按孝公二)¶
　(年天子致胙十九年致伯二十年諸侯皆入賀秦然/則諸侯入賀之事見於穆孝二公此正秦將盛之時)¶
<pb:KR1c0030_WYG_018-58a>¶
　(也輯録通釋曰朱子初解此下有曰/其事則猶此也但秦以力周以徳耳)遐何通佐助也¶
　蓋曰豈不有助乎云爾(賀也佐也猶上章之媚而應/之也言得民心亦若武王耳)¶
　　　下武六章章四句(輔氏曰此詩首章言武王能/纉前人之緒而有天下中三)¶
　　　　(章言武王繼述之孝且有常永不已之誠故/能成王者之信為天下之法以致天下之愛)¶
　　　　(戴如此後兩章又言武王之成效大驗如此/子孫能繼先王之緒則久受上天之福多得)¶
　　　　(天下之助也愚謂武王之道繼述而已然應/侯順徳大著於當時受祜有佐可及於後世)¶
　　　　(效驗之大如此能/配三后有以哉)¶
　　　　或疑此詩有成王字當為康王以後之詩然¶
<pb:KR1c0030_WYG_018-58b>¶
　　　　考尋文意恐當只如舊說且其文體亦與上¶
　　　　下篇血脉通貫非有誤也¶
文王有聲遹(尹橘/反)駿(音/峻)有聲遹求厥寧遹觀厥成文王¶
烝哉¶
　賦也遹義未詳疑與聿同發語詞駿大烝君也　此¶
　詩言文王遷豐武王遷鎬之事而首章推本之曰文¶
　王之有聲也甚大乎其有聲也(聲聲聞也與/赫赫厥聲同)蓋以求¶
　天下之安寧而觀其成功耳文王之徳如是信乎其¶
<pb:KR1c0030_WYG_018-59a>¶
　克君也哉(此章已包下三章之意求厥寧觀厥成皆/指作豐之事而言也輯録解頥曰文王惟)¶
　(有安天下之心故能成安天下之功惟有安天下之/功故能有髙天下之譽即其聲之大而知其功之盛)¶
　(即其功之盛而知其心之勤/此文王之所以為克君也)¶
○文王受命有此武功既伐于崇作邑于豐文王烝哉¶
　賦也(首章言有聲此章言有武功四章言/王公伊濯一物也言之有不同耳)伐崇事見¶
　皇矣篇作邑徙都也豐即崇國之地在今鄠縣杜陵¶
　西南(輯録解頥曰大命自文王而始集故武功自文/王而始成伐崇所以除天下之暴作豐所以立)¶
　(天下之本有以除天下之暴則人心服有以立/天下之本則人心歸此文王之所以克君也)¶
<pb:KR1c0030_WYG_018-59b>¶
○築城伊淢(況域/反)作豐伊匹匪棘(居力/反)其欲(禮記/作猶)遹追¶
來孝(叶許六反/或呼侯反)王后烝哉¶
　賦也淢成溝也(淢與/洫同)方十里為成成間有溝深廣各¶
　八尺匹稱(去/聲)棘急也王后亦指文王也(輔氏曰王王/也追稱也后)¶
　(君也本稱也愚按虞夏周之書多以/羣后稱諸侯此稱王后實有二意)○言文王營豐¶
　邑之城因舊溝為限而築之其作邑居亦稱其城而¶
　不侈大皆非急成已之所欲也(築城作豐儉為之制/似棘其欲而實非也)¶
　特追先人之志而來致其孝耳(肇王迹勤王家先王/志在安民久矣文王)¶
<pb:KR1c0030_WYG_018-60a>¶
　(遷豐所以繼其志而盡其孝耳輯録陳定宇曰上章/言作豐受命于天此章言作豐追孝于前以見作豐)¶
　(乃天與前人之心也解頥曰遹追來孝文王之孝也/永言孝思武王之孝也文王之孝有以追先人之志)¶
　(武王之孝有以成文王之/功此周之王業所以盛也)¶
○王公伊濯(直角/反)維豐之垣(音/袁)四方攸同王后維翰(叶/胡)¶
(田/反)王后烝哉¶
　賦也公功也濯著明也○王之功所以著明者以其¶
　能築此豐之垣故爾(戡黎伐宻文王之用兵不一矣/而伐崇則其功之最著者也)¶
　四方於是來歸而以文王為楨榦也(四方攸同有所/歸也王后維翰)¶
<pb:KR1c0030_WYG_018-60b>¶
　(有所附也至此而三/分天下有其二矣)¶
○豐水東注維禹之績四方攸同皇王維辟皇王烝哉¶
　賦也豐水東北流徑豐邑之東入渭而注于河績功¶
　也皇王有天下之號指武王也辟君也(輯録皇王維/辟乃推夲武)¶
　(王君天下之徳皇王烝哉乃/稱賛武王能君天下而已)○言豐水東注由禹之¶
　功故四方得以來同於此而以武王為君此武王未¶
　作鎬京時也(豐水東入於河四方來朝者皆循其道/而至是武王因古人成功而自得天下)¶
　(之歸徃非有作為以致之也○此詩四章五章皆以/四方攸同言蓋豐以前岐山之周四方攸同未可言)¶
<pb:KR1c0030_WYG_018-61a>¶
　(也豐以後鎬京之周則四方攸同又不必言矣輯録/解頥曰豐水東注言其水勢之順也四方攸同言其)¶
　(人心之合也即水勢之順而有以見神禹之功即人/心之合而有以見武王之徳則武王不惟近無愧於)¶
　(文王而且逺無/愧於神禹矣)¶
○鎬京辟廱自西自東自南自北無思不服(叶蒲/北反)皇王¶
烝哉¶
　賦也鎬京武王所營也在豐水東去豐邑二十五里¶
　張氏曰周家自后稷居邰公劉居豳大王邑岐而文¶
　王則遷于豐至武王又居于鎬(輯録按林氏曰岐有/邰西北無百里豳又)¶
<pb:KR1c0030_WYG_018-61b>¶
　(在岐西北四百餘里豐/在岐山東南二百餘里)當是時民之歸者日衆其地¶
　有不能容不得不遷也辟廱說見前篇張子曰靈臺¶
　辟廱文王之學也鎬京辟廱武王之學也至此始為¶
　天子之學矣(輯録劉濟曰都鎬而先建學首善之地/教化之原也嚴氏曰四方先言西鎬京)¶
　(在西近者先/被其化也)無思不服心服也孟子曰天下不心服¶
　而王者未之有也○此言武王徙居鎬京講學行禮¶
　而天下自服也(教化之得民心如此非以力服人而/致然也輯録觧頥曰四方攸同皇王)¶
　(維辟見武王之盡君道也鎬京辟廱無思不服見武/王之盡師道也君以治之而四方無不於此乎攸同)¶
<pb:KR1c0030_WYG_018-62a>¶
　(師以教之而四方無不於此乎心服/則其尚徳而不尚力於此亦可見矣)¶
○考卜維王宅是鎬京(叶居/良反)維龜正(叶諸/盈反)之武王成之¶
武王烝哉¶
　賦也考稽(輯録董氏曰卜筮之道必先斷於心故曰/考卜維王則王志先定矣其考卜者所以)¶
　(齊衆志也洪範稽/疑以汝則從為主)宅居正决也成之作邑居也(稽之/於卜)¶
　(以定其居决之於龜以成其事始終致慎/不一而足也此與緜詩爰契我龜同意)張子曰此¶
　舉謚者追述其事之言也(輯録解頥曰武王之遷鎬/非以狥一己之私也必考)¶
　(之於卜以定其宅焉帷龜為能致其决惟武王為能/成其事則武王之遷固將上以承天意下以順民心)¶
<pb:KR1c0030_WYG_018-62b>¶
　(前以成先王之志後以開無/窮之基信乎其克君也哉)¶
○豐水有芑武王豈不仕(鉏里/反)詒厥孫謀以燕翼子(叶/槳)¶
(里/反)武王烝哉¶
　興也芑草名仕事詒遺(去/聲)燕安翼敬也子成王也(以/燕)¶
　(翼子敬其事以安其子也語倒如/此或謂以安其能敬之子亦通)○鎬京猶在豐水¶
　下流故取以起興言豐水猶有芑武王豈無所事乎¶
　(此用人物各有所事為興而/有字與豈不二字反相呼也)詒厥孫謀以燕翼子則¶
　武王之事也謀及其孫則子可以無事矣(遷都定國/所以裕後)¶
<pb:KR1c0030_WYG_018-63a>¶
　(昆也漢武帝嘗謂吾當其勞以逸遺汝語意蓋若此/類輯録解頥曰豐水則有芑矣而武王豈無所事乎)¶
　(水之流不窮則其生物亦無窮也聖人之徳無窮則/其善後亦無窮也於孫謀曰詒則所以遺之者至矣)¶
　(於翼子曰燕則所以安之者亦至矣彼苟一時/之安而不為悠久之計者又惡足以語此哉)或曰¶
　賦也言豐水之旁生物繁茂武王豈不欲有事於此¶
　哉但以欲遺孫謀以安翼子故不得而不遷耳(聿追/來孝)¶
　(文王繼志述事也謀孫翼子武王創業垂統也一者/以卒前人之業一者以定後人之業此遷豐遷鎬之)¶
　(本意/也)¶
　　　文王有聲八章章五句¶
<pb:KR1c0030_WYG_018-63b>¶
　　　　此詩以武功稱文王至於武王則言皇王維¶
　　　　辟無思不服而已蓋文王既造其始則武王¶
　　　　續而終之無難也(此自皇王/維辟言)又以見文王之¶
　　　　文非不足於武而武王之有天下非以力取¶
　　　　之也(此自無思不服言○此詩以王后皇王/為文武之别號夫前稱文王有其徳矣)¶
　　　　(而繼以王后兼稱之則有其徳而位未稱也/稱為皇王有其位矣而復舉謚以實之則有)¶
　　　　(其位而徳稱之矣此或詩人之意也輯録輔/氏曰每章皆言烝哉以結之者不獨以見其)¶
　　　　(歎美無已之意又以示後世子孫使之知其/必如文王武王之為然後於君天下為宜也)¶
<pb:KR1c0030_WYG_018-64a>¶
　　　　(故其丁寧不一而足耳孔氏曰上四章言文/王之事下四章言武王君天下服四方定鎬)¶
　　　　(京安後世之事○問使文王更在十三四年/將終事紂乎抑為武王牧野之舉乎朱子曰)¶
　　　　(詩中言武功都是文王做來詩載武王武功/却少但舉其伐紂耳觀文王氣勢如此度必)¶
　　　　(不終竟休了一似果實文王待他黄熟自落/下來通釋曰允文文王而有此武功則非不)¶
　　　　(足於武也桓桓武王而鎬京辟廱則非不/足於文也所謂一張一弛文  之道也)¶
　　　　文王之什十篇六十六章四百一十四句¶
　　　　　鄭譜此以上為文武時詩以下為成王周¶
　　　　　公時詩今按文王首句即云文王在上則¶
<pb:KR1c0030_WYG_018-64b>¶
　　　　　非文王之詩矣又曰無念爾祖則非武王¶
　　　　　之詩矣大明有聲并言文武者非一安得¶
　　　　　為文武之時所作乎蓋正雅皆成王周公¶
　　　　　以後之詩但此什皆為追述文武之徳故¶
　　　　　譜因此而誤耳¶
　¶
　¶
　詩經疏義會通卷十六¶
