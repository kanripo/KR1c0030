# -*- mode: mandoku-view; -*-
#+TITLE: 詩經疏義會通
#+DATE: 2015-08-24 22:05:26.304081
#+PROPERTY: ID KR1c0030
#+PROPERTY: BASEEDITION WYG    
#+PROPERTY: JUAN 卷二十
<pb:KR1c0030_WYG_022-1a>¶
欽定四庫全書¶
　詩經疏義㑹通卷二十　　元　朱公遷　撰¶
　　　魯頌四之四¶
　　　　魯少皥之墟在禹貢徐州蒙羽之野成王以¶
　　　　封周公長子伯禽今襲慶東平府沂宻海等¶
　　　　州即其地也(輯錄襲慶府今兖州府東平府/今東平州海州今寧海州宻州)¶
　　　　(今髙宻縣與沂/州並隷山東)成王以周公有大勲勞於天¶
　　　　下故賜伯禽以天子之禮樂魯于是乎有頌¶
<pb:KR1c0030_WYG_022-1b>¶
　　　　以為廟樂其後又自作詩以羙其君亦謂之¶
　　　　頌(以其皆稱羙頌禱之詞故不謂之風而謂/之頌輯錄王氏曰魯頌皆以羙其君于宗)¶
　　　　(廟無預其詩似用以/燕樂此頌之變也)舊説皆以為伯禽十九¶
　　　　世孫僖公申之詩(輯錄孔氏曰從周公/數之故為十九世)今無¶
　　　　所考獨閟宫一篇為僖公之詩無疑耳夫以¶
　　　　其詩之僭如此然夫子猶錄之者盖其體固¶
　　　　列國之風而所歌者乃當時之事(鄭衛武公/亦有頌羙)¶
　　　　(之詩而十二國風歌/咏當時之事者甚多)則猶未純於天子之頌¶
<pb:KR1c0030_WYG_022-2a>¶
　　　　(天子之頌則歌於宗廟之/中以成功告於神明者也)若其所歌之事又¶
　　　　皆有先王禮樂教化之遺意焉(祭祀燕飲修/閟宫攘外夷)¶
　　　　(皆禮樂教/化之遺意)則其文疑若猶可予(上/聲)也况夫子¶
　　　　魯人亦安得而削之哉然因其實而著之而¶
　　　　其是非得失自有不可揜者亦春秋之法也¶
　　　　(春秋之法直書其事而善惡自見輯錄考素/曰亦如存淫亂之詩使后世有見其非耳非)¶
　　　　(謂其言/之當也)或曰魯之無風何也先儒以為時王¶
　　　　襃周公之後比於先代故廵守不陳其詩而¶
<pb:KR1c0030_WYG_022-2b>¶
　　　　其篇第不列於大師之職是以宋魯無風其¶
　　　　或然歟(輯錄蘇氏曰春秋之際大國皆有變/風宋魯獨無風有頌鄭氏云宋王者)¶
　　　　(之後魯聖人之後是以天子/廵狩不陳其詩所以禮之也)或謂夫子有所¶
　　　　諱而削之則左氏所記當時列國大夫賦詩¶
　　　　及吴季子觀周樂皆無曰魯風者其説不得¶
　　　　通矣(魯之醜惡無如文姜之事/夫子存于齊風槩可見矣)¶
駉駉(古/反)榮牡馬(叶滿/補反)在坰(古榮/反)之野(叶上/與反)薄言駉者(叶/章)¶
(與/反)有驈(户橘/反)有皇有驪(力知/反)有黄以車彭彭(叶鋪/郎反)思無¶
<pb:KR1c0030_WYG_022-3a>¶
疆思馬斯臧¶
　賦也駉駉腹幹肥張貌(幹謂馬脇/張大也)邑外謂之郊郊外¶
　謂之牧牧外謂之野野外謂之林林外謂之坰(輯錄/傳坰)¶
　(逺野/也)驪馬白跨曰驈(輯錄疏郭墣曰跨髀間也/然則跨者所跨據之處)黄白¶
　曰皇純黒曰驪黄騂曰黄彭彭盛貌(以之駕車/則彭彭然)思無¶
　疆言其思之深廣無窮也臧善也○此詩言僖公牧¶
　馬之盛由其立心之逺(此言僖公牧馬之盛用序説/也但前云舊説以魯頌四篇)¶
　(皆為僖公之詩今無所考獨閟宫為僖公詩無/疑耳如此則僖公二字似當以魯侯二字易之)故羙¶
<pb:KR1c0030_WYG_022-3b>¶
　之曰思無疆則思馬斯臧矣(立心逺者言不為一時/之訃而為悠乆之謀也)¶
　(馬之蕃息非一日能/然其可以計近功乎)衛文公秉心塞淵而騋牝三千¶
　亦此意也(問國君之富數馬以對故詩人以之頌羙/其君如此輯錄吕佚叔曰占之賢君誠心)¶
　(以行善政其效皆若此非獨牧馬而已通釋曰羙文/公之馬則言其騋而牝者有三千之衆羙僖公之馬)¶
　(則言其駉而牡者有十六種之毛色盖/各極其盛而言皆以見其國之殷富也)¶
○駉駉牡馬在坰之野薄言駉者有騅(音/隹)有駓(符悲/反)有¶
騂有騏以車伾伾(符丕/反)思無期思馬斯才(叶前/西反)¶
　賦也倉白雜毛曰騅黄白雜毛曰駓赤黄曰騂青黑¶
<pb:KR1c0030_WYG_022-4a>¶
　曰騏伾伾有力也(輯錄伾伾當/並易攀悲反)無期猶無疆也才材¶
　力也(馬有材力則/其盛壯可知)¶
○駉駉牡馬在坰之野薄言駉者有驒(徒河/反)有駱有駵¶
(音/留)有雒以車繹繹(叶弋/灼反)思無斁(叶弋/灼反)思馬斯作¶
　賦也青驪驎曰驒色有深淺斑駁如魚鱗今之連錢¶
　驄也白馬黑鬛曰駱赤身黑鬛曰駵黑身白鬛曰雒¶
　(音/洛)繹繹不絶貌斁厭也(有厭斁則/不能悠乆)作奮起也(奮起猶/言興起)¶
○駉駉牡馬在坰之野薄言駉者有駰(音/因)有騢(音遐叶/洪孤反)¶
<pb:KR1c0030_WYG_022-4b>¶
有驔(音/簟)有魚以車袪袪(起居/反)思無邪(叶祥/余反)思馬斯徂¶
　賦也隂白雜毛曰駰隂淺黑色今泥驄也彤白雜毛¶
　曰騢(彤赤/也)豪骭(閑去/聲)曰驔毫在骭而白也(輯錄孔氏/曰骭脚脛)¶
　(盖膝下/之名)二目白曰魚似魚目也袪袪彊健也徂行也¶
　(健而能行馬之遂其性也○思無邪者心之正也心/一於正則養之必以道不枉其性而害其天矣凡思)¶
　(之逺者或委曲太過而不/適於理故詩人以此終之)孔子曰詩三百一言以蔽¶
　之曰思無邪盖詩之言羙惡不同或勸或懲皆有以¶
　使人得其情性之正(輯錄朱子曰如正風雅頌等詩/可以起人善心如變風刺淫等)¶
<pb:KR1c0030_WYG_022-5a>¶
　(詩可以使人知戒懼人讀好底詩固是知勸若讀不/好底詩便知得此心不可如此所以讀詩者便思無)¶
　(邪也盖詩之功用如此又曰所謂得情性之正者/情性是貼思字正是貼無邪字此乃做時文相似)然¶
　其明白簡切通于上下未有若此言者故特稱之以¶
　為可當三百篇之義以其要為不過乎此也學者誠¶
　能深味其言而審於念慮之間必使無所思而不出¶
　於正則日用云為莫非天理之流行矣(此借思無邪/一語以明詩)¶
　(之/用)蘇氏曰昔之為詩者未必知此也孔子讀詩至此¶
　而有合於其心焉是以取之盖斷章云爾(此可以論/詩之全體)¶
<pb:KR1c0030_WYG_022-5b>¶
　(而不可以説/此句之意也)¶
　　　駉四章章八句(反覆頌羙輯錄解頥曰言駉則/每章同詞見其充實之如一也)¶
　　　　(言有則每章異詞見其名色之不一也言坰/亦每章同詞見其地有常所宫有常職初不)¶
　　　　(病民居而妨民田也於車曰彭彭言其盛也/伾伾則盛而有力繹繹則盛而不絶袪祛則)¶
　　　　(盛而强健皆自彭彭而推言之也於馬曰斯/臧言其善也斯才則材之良而非駑斯作則)¶
　　　　(氣之盛而方壯斯徂則力之健而致逺皆自/斯臧而推言之也於思曰無疆言其立心之)¶
　　　　(逺也無期則逺之無窮無斁則逺之不已/無邪則逺而能正皆自無疆而推言之也)¶
有駜(蒲必/反)有駜駜彼乘(繩證/反)黄夙夜在公在公明明(叶/謨)¶
<pb:KR1c0030_WYG_022-6a>¶
(郎/反)振振鷺鷺于下(叶後/五反)鼓咽咽(鳥元/反)醉言舞于胥樂(音/洛)¶
兮¶
　興也駜馬肥强貌(詩意正道燕飲之事非羙其人之/乘黄也但借乗黄為起語而疊用)¶
　(駜字與在公二/字相呼應耳)明明辨治也(辨則不雜治則不亂道/燕飲而先之以夙夜明)¶
　(明盖勤勞治理以/其餘暇為樂耳)振振羣飛貌鷺鷺羽舞者所持或¶
　坐或伏如鷺之下也咽與淵同鼓聲之深長也或曰¶
　鷺亦興也(以振鷺為興則/鷺指舂鋤言)胥相也醉而起舞以相樂¶
　也此燕飲而頌禱之詞也¶
<pb:KR1c0030_WYG_022-6b>¶
○有駜有駜駜彼乗牡夙夜在公在公飲酒振振鷺鷺¶
于飛鼓咽咽醉言歸于胥樂兮¶
　興也鷺于飛舞者振作鷺羽如飛也(毛氏曰臣有餘/敬而君有餘惠)¶
　(故曰夙夜在公在公飲酒疏云臣禮朝朝莫夕不當/常在君所今閒暇無事而夙夜在公是臣有餘敬也)¶
　(君之于臣燕享有數今以無事之故即與之飲酒是/君有餘惠也愚謂飲酒而曰在公則雖非燕享之正)¶
　(亦非逸樂/之私矣)¶
○有駜有駜駜彼乘駽(呼縣/反)夙夜在公在公載燕自今¶
以始嵗其有(叶羽/已反)君子有穀詒孫子(叶奬/里反)于胥樂兮¶
<pb:KR1c0030_WYG_022-7a>¶
　興也青驪曰駽今鐵驄也載則也有有年也穀善也¶
　或曰禄也詒遺(去/聲)也頌禱之詞也(政事之餘得為燕/飲可樂矣而能致)¶
　(豐年以養民有善道以詒後則又可繼此而為燕樂/也集傳以為頌禱則願之之詞盖有唐風蟋蟀好樂)¶
　(無荒之意増釋許氏曰馬雖起興亦以富盛者言之/也在公明明者事上盡職也在公飲酒撫下以恩也)¶
　(載燕則又言夙夜無所事惟燕樂耳/故上言樂舞容節而后惟頌禱也)¶
　　　有駜三章章九句(一章燕方盛二章燕將畢三/章因燕飲而進頌禱之詞)¶
思樂(音/洛)泮(普半/反)水薄采其芹(其斤/反)魯侯戾止言觀其旂¶
(叶其/斤反)其旂笩笩(蒲害/反)鸞聲噦噦(呼㑹/反)無小無大從公¶
<pb:KR1c0030_WYG_022-7b>¶
于邁¶
　賦其事以起興也思𤼵語辭也泮水泮宫之水也諸¶
　侯之學鄉射之宫謂之泮宫其東西南方有水形如¶
　半璧以其半于辟廱故曰泮水而宫亦以名也芹水¶
　菜也(輯錄本草曰水斳一/名水英可作菹味甘)戾至也(此在泮水見魯侯/之来故賦陳其事)¶
　(而就用采芹觀旂/為相應之語也)笩笩飛揚也噦噦和也此飲於泮¶
　宫而頌禱之詞也(此章言其方至之始/鸞旂盛而觀者衆也)¶
○思樂泮水薄采其藻魯侯戾止其馬蹻蹻(居表/反)其¶
<pb:KR1c0030_WYG_022-8a>¶
馬蹻蹻其音昭昭(叶之/繞反)載色載笑匪怒伊教¶
　賦其事以起興也(此與下章則承首/章之語以為興也)蹻蹻盛貌(鄭氏/以音)¶
　(為徳音輔氏以為集傳遺此一句愚謂其音昭/昭即色笑之聲音也二語相貫是以朱子略之)色和¶
　顔色也(謙已誨人在泮宫故也于此章則/既至之時聲音笑貌接  人也)¶
○思樂泮水薄采其茆(叶謨/九反)魯侯戾止在泮飲酒既飲¶
㫖酒永錫難老(叶魯/吼反)順彼長道(叶徒/吼反)屈此羣醜¶
　賦其事以起興也茆(音/卯)鳬葵也葉大如手赤圎而滑¶
　江南人謂之蓴菜者也(輯錄本草注曰蓴菜三四月/后通名絲蓴味甜體軟霜降)¶
<pb:KR1c0030_WYG_022-8b>¶
　(以后名塊蓴/味苦體澁)長道猶大道也屈服醜衆也(遵道而行/屈服羣衆)¶
　(輔氏曰羣醜雖言大衆而淮夷已包在其中矣愚謂/淮夷為魯國大患故此願其有以馴服之此其𤼵端)¶
　(之語/也)此章以下皆頌禱之詞也(此章方為飲酒之時/而進其祝頌如此)¶
○穆穆魯侯敬明其徳敬慎威儀維民之則允文允武¶
昭假(音/格)烈祖靡有不孝自求伊祜(候五/反)¶
　賦也(内明其徳外慎其儀則可以為/民法矣而表裏功夫一于敬也)昭明也假與格¶
　同烈祖周公魯公也(祖以烈稱則文武之徳可知其/備矣魯侯信有文武之徳以昭)¶
　(格之則能盡夫繼述之孝而福自我致矣此正以起/下四章之意盖周公魯公皆有征淮夷之功今欲致)¶
<pb:KR1c0030_WYG_022-9a>¶
　(其福已以服淮夷非允文允武不能也○此章言修/已以敬固可以為法于下民然敬非謹慎畏縮之謂)¶
　(必文武兼備威徳並行然後克肖祖宗而祖宗福已/故人之難服者皆以已為法魯侯盖未能然祝願之)¶
　(也/)¶
○明明魯侯克明其徳既作泮宫淮夷攸服(叶蒲/北反)矯矯¶
虎臣在泮獻馘(古獲反/況壁反)叶淑問如臯陶(叶夷/周反)在泮獻囚¶
　賦也矯矯武貌馘所格者之左耳也(格鬬也不降而/鬭則馘以其無)¶
　(聞/也)淑善也問訊囚也囚所虜獲者盖古者出兵受成¶
　於學(成者定/軍謀也)及其反也釋奠於學而以訊馘告(輯錄/王制)¶
<pb:KR1c0030_WYG_022-9b>¶
　(注曰釋菜奠幣禮先師/也訊馘所生獲斷耳者)故詩人因魯侯之在泮而願¶
　其有是功也(上章之穆穆因敬慎而為起語此章之/明明因明徳而為起語以徳服人魯侯)¶
　(未必有是也祝願之爾輯錄李迂仲曰占者建學養/才在此飲酒在此受成在此獻功在此則學校之制)¶
　(不為徒設有補/於風化多矣)¶
○濟濟(子禮/反)多士克廣徳心桓桓于征狄(他厯/反)彼東南¶
(叶尼/心反)烝烝皇皇不吳(音/話)不揚不告于訩(音/凶)在泮獻功¶
　賦也廣推而大之也徳心善意也(克廣徳心主下文/不告于訩而言爭)¶
　(起于褊急宏大寛/廣則無所爭矣)狄猶逷也東南謂淮夷也烝烝皇¶
<pb:KR1c0030_WYG_022-10a>¶
　皇盛也不吳不揚肅也不告于訩師克而和不爭功¶
　也(此連下章以將士言所/以終矯矯虎臣之意也)¶
○角弓其觩(音/求)束矢其搜(色留/反)戎車孔博徒御無斁(叶/弋)¶
(灼/反)既克淮夷孔淑不逆(叶宜/脚反)式固爾猶淮夷卒獲(叶黄/郭反)¶
　賦也觩弓健貌五十矢為束或曰百矢也搜矢疾聲¶
　也博廣大也無斁言競勸也(競勉/也)逆違命也盖能審¶
　固其謀猶則淮夷終無不獲矣(能備弓矢車徒以克/淮夷則善且順矣今)¶
　(未也但審固其謀不迷不奪則獲之可必矣○征伐/之道用武在下𤼵謀在上智勇兼濟成功可期二章)¶
<pb:KR1c0030_WYG_022-10b>¶
　(亦皆祝願/之意也)¶
○翩彼飛鴞(吁驕/反)集于泮林食我桑黮(尸隹/反)懐我好音¶
憬(九永/反)彼淮夷来獻其琛(敕金/反)元龜象齒大賂南金¶
　興也鴞惡聲之鳥也黮桑實也憬覺悟也琛寳也元¶
　龜尺二寸(輯錄史記龜千嵗滿尺二寸輔氏/曰凡貢物龜為前列故先及之)賂遺(去/聲)¶
　也南金荆揚之金也此章前四句興後四句如行葦¶
　首章之例(鴟鴞惡鳥也而懐我以好音淮夷惡類也/而来獻其所有則化惡為善矣盖五章言)¶
　(作泮宫而獲淮夷則以文徳受伊祜六章七章言用/征伐而獲淮夷則以武徳受伊祜此章又總結之皆)¶
<pb:KR1c0030_WYG_022-11a>¶
　(祝願之/意也)¶
　　　泮水八章章八句(一章始来二章既至三章飲/酒而致祝頌四章祝其為法)¶
　　　　(於民以申屈此羣醜之意五章以後專以馴/服淮夷為祝而終屈此羣醜之意也輯錄胡)¶
　　　　(庭芳曰蘇公以為泮宫僖公因舊而修是以/不見於春秋至于克淮夷則亦以為疑而朱)¶
　　　　(子於三章以下以為頌禱之詞盖以為僖公/存日之詩也竊謂春秋經也魯頌亦經也今)¶
　　　　(幸有魯頌以補春秋之闕誦其詩者尚何過/疑之有哉増釋許氏曰前二章道其所已然)¶
　　　　(後五章祝/其所未然)¶
閟(筆位/反)宫有侐(况域/反)實實枚枚赫赫姜嫄(音/元)其徳不回¶
<pb:KR1c0030_WYG_022-11b>¶
上帝是依(叶音/隈)無災無害彌月不遲(叶陳/回反)是生后稷降¶
之百福(叶筆/力反)黍稷重(直龍/反)穋(音六叶/六直反)植(微力/反)稺菽麥(叶/訖)¶
(力/反)奄有下國(叶于/逼反)俾民稼穡有稷有黍有稻有秬(求許/反)¶
奄有下土纘禹之緒(象吕/反)¶
　賦也閟深閟也宫廟也侐清静也(此句與於穆/清廟同意)實實¶
　鞏固也枚枚礱宻也(猶言精/宻也)時盖修之故詩人歌詠¶
　其事以為頌禱之詞而推本后稷之生而下及于僖¶
　公耳(輯錄孔疏作者將羙僖公追述逺祖上陳姜嫄/后稷至于太王文武爰及成王封建之辭魯公)¶
<pb:KR1c0030_WYG_022-12a>¶
　(受賜之命言其/所以有魯之由)回邪也依猶眷顧也説見生民篇先¶
　種曰稙後種曰稺(輯錄疏重穋稙稺生熟/早晚之異稱非穀名)奄有下國¶
　封於邰也(種植百穀以功胙土是天/降百穀為后稷之福也)緒業也禹治洪¶
　水既平后稷乃播種百穀(教民稼穡則無此疆爾界/而厥功繼禹矣不然水土)¶
　(雖平何以為民用哉民下國指邰言下土則以天下/言稷止封于邰而教  稼穡則徧乎天下也身親稼)¶
　(穡而獲封有邰之地教民稼穡而/能繼大禹之功此章專言后稷)¶
○后稷之孫實維大(音/㤗)王居岐之陽實始翦商至于文¶
武纘大王之緒致天之屆于牧之野(叶上/與反)無貳無虞上¶
<pb:KR1c0030_WYG_022-12b>¶
帝臨女(音/汝)敦(都回/反)商之旅克咸厥功(叶居/古反)王曰叔父(扶/雨)¶
(反/)建爾元子(叶子/古反)俾侯于魯大啓爾宇為周室輔(扶雨/反)¶
　賦也翦斷(音/短)也大王自豳徙居岐陽四方之民咸歸¶
　往之于是而王迹始著盖有翦商之漸矣(此言大王/  增釋許)¶
　(氏曰漸謂其國自是而漸/  之意由其民歸之然也)屆極也猶言窮極也虞慮¶
　也無貳無虞上帝臨女猶大明云上帝臨女無貳爾¶
　心也(此言武王而/文王在其中)敦治之也咸同也言輔佐之臣同¶
　有其功而周公亦與焉也(敦商之旅猶言敵紂之師/也此言武王諸臣而周公)¶
<pb:KR1c0030_WYG_022-13a>¶
　(在其/中)王成王也叔父周公也元子魯公伯禽也啓開¶
　宇居也(此述成王錫封告命之詞○此章言大王文/武繼世而成業伯禽以父而受封魯之所以)¶
　(有國者/如此)¶
○乃命魯公俾侯于東錫之山川土田附庸周公之孫¶
莊公之子(叶奬/里反)龍旂承祀(叶養/里反)六轡耳耳春秋匪解(音/懈)¶
(叶訖/力反)享祀不忒皇皇后帝皇祖后稷享以騂犧(虚宜虚/何二反)¶
是饗是宜(牛竒牛/何二反)降福既多(章移當/何二反)周公皇祖亦其福¶
女(音/汝)¶
<pb:KR1c0030_WYG_022-13b>¶
　賦也附庸猶屬城也小國不能自達于天子而附于¶
　大國也(若顓臾/之類也)上章既告周公以封伯禽之意此乃¶
　言其命魯公而封之也莊公之子其一閔公其一僖¶
　公知此是僖公者閔公在位不乆未有可頌此必是¶
　僖公也(輯錄閔公名唘方史記云名開/在位二年僖公在位三十三年)耳耳柔從也¶
　春秋錯舉四時也忒過差也成王以周公有大功於¶
　王室故命魯公以夏正孟春郊祀上帝配以后稷(天/子)¶
　(以冬至祭天魯諸侯也不敢純用天子之禮/故用夏之正月冬至陽之始正月嵗之始也)牲用騂¶
<pb:KR1c0030_WYG_022-14a>¶
　牡皇祖謂羣公(尊稱后稷曰皇祖總稱諸公亦曰皇/祖皇祖通稱也帝與后稷降之福周)¶
　(公皇祖又降之福/降福可謂多矣)此章以後皆言僖公致敬郊廟而¶
　神降之福國人稱願之如此也(此章言魯公受封子/孫得以主祭而僖公)¶
　(又善於致祭如此則格/神受福乃其必然也)¶
○秋而載嘗夏而楅衡(叶户/郎反)白牡騂剛犧尊將將(七羊/反)¶
毛炰(薄交/反)胾(側吏/反)羮(叶盧/當反)籩豆大房(此下當脱一句如/鐘鼓喤喤之類)¶
萬舞洋洋孝孫有慶(叶袪/羊反)俾爾熾而昌俾爾夀而臧¶
保彼東方魯邦是常不虧不崩不震不騰三夀作朋如¶
<pb:KR1c0030_WYG_022-14b>¶
岡如陵¶
　賦也嘗秋祭名楅衡施於牛角所以止觸也周禮封¶
　人云凡祭飾其牛牲設其楅衡是也秋將嘗而夏楅¶
　衡其牛言夙戒也(預敬其事/曰夙戒也)白牡周公之牲也騂剛¶
　魯公之牲也白牡殷牲也周公有王禮故不敢與文¶
　武同魯公則無所嫌故用騂剛(名不正則言不順此/魯之所以不免于僣)¶
　(也輯錄疏説文曰剛特也何伯善曰用白者比/于先代也用騂者不敢自異于時王之制也)犧尊¶
　畫牛於尊腹也或曰尊作牛形鑿其背以受酒也(輯/錄)¶
<pb:KR1c0030_WYG_022-15a>¶
　(謝氏曰犧尊盛酒/則將將而盛羙)毛炰周禮封人祭祀有毛炰之豚¶
　注云爓(似㢘/反)去(上/聲)其毛而炰之也(爓以火燎之也或/云湯中瀹肉之名)¶
　胾切肉也羮大羮鉶(音/刑)羮也大羮大古之羮湆(音/泣)煮¶
　肉汁不和(去/聲)盛(平/聲)之以登貴其質也(輯錄公食大夫/禮云大羹湇不)¶
　(和注不和無鹽菜/又見特牲饋食禮)鉶羮肉汁之有菜和者也盛之鉶¶
　器故曰鉶羮大房半體之俎足下有跗(音/敷)如堂房也¶
　(房俎大可/載半體)萬舞名震騰驚動也(輯錄曺氏曰不虧如/日常盈不崩如山常)¶
　(固不震如地常静/不騰如水常平)三夀未詳鄭氏曰三卿也或曰願¶
<pb:KR1c0030_WYG_022-15b>¶
　公夀與岡陵等而為三也(鄭氏説優○自俾爾熾昌/以下皆𤼵孝孫冇慶一句)¶
　(熾而昌盛大也夀而臧悠乆也以盛大悠乆之福而/保有其邦家又得者舊之臣長為之輔則盛大悠乆)¶
　(而愈無窮矣此章承上/章專以致祭受福言)¶
○公車千乗(繩證反叶/神陵反)朱英綠縢(徒登/反)二矛重(直龍/反)弓¶
(叶姑/𢎞反)公徒三萬貝胄朱綅(息㢘反叶/息稜反)烝徒増増戎狄是¶
膺荆舒是懲則莫我敢承俾爾昌而熾俾爾夀而富(叶/方)¶
(未/反)黄髮台背(叶蒲/寐反)夀胥與試俾爾昌而大(叶特/計反)俾爾耆¶
而艾(吾盖反叶/五訃反)萬有千嵗眉夀無有害(叶暇/憩反)¶
<pb:KR1c0030_WYG_022-16a>¶
　賦也千乗大國之賦也成方十里出革車一乗(八百/家出)¶
　(車一/乗)甲士三人左持弓右持矛中人御步卒七十二¶
　人將重車者二十五人千乗之地則三百十六里有¶
　竒(音/箕)也(縱横當得三百/一十六里半)朱英所以飾矛(朱英以朱羽/為之懸于矛)¶
　(之上/勾也)綠縢所以約弓也(以繩纒之使/弓體正也)二矛夷矛酋矛¶
　也(夷矛長二丈四/尺酋矛長二丈)重弓備折壊也徒步卒也三萬舉¶
　成數也車千乗法當用十萬人而為歩卒者七萬二¶
　千人然大國之賦適滿千乗苟盡用之是舉國而行¶
<pb:KR1c0030_WYG_022-16b>¶
　也故其用之大國三軍而已(公車千乗國賦之常數/公徒三萬則出軍之定)¶
　(數/)三軍為車三百七十五乗三萬七千五百人其為步¶
　卒不過二萬七千人舉其中而以成數言故曰三萬¶
　也(三軍&KR0291;甲士一千一百二十五人將重車者九千/三百七十五人共一萬五百人餘二萬七千人為)¶
　(步/卒)貝胄貝飾胄也朱綅所以綴也(綅綫也以朱綫/綴貝而飾胄也)增¶
　增衆也戎西戎狄北狄膺當也荆楚之别號舒其與¶
　國也懲艾承禦也僖公嘗從齊桓公伐楚故以此羙¶
　之(車徒衆盛器械精好故師/有功此羙其已然之事也)而祝其昌大夀考也夀¶
<pb:KR1c0030_WYG_022-17a>¶
　胥與試之義未詳王氏曰夀考者相與為公用也蘇¶
　氏曰願其夀而相與試其才力以為用也(王氏説優/盖以三夀)¶
　(作朋例之可見昌而熾則盛且大矣夀而富則乆而/又盛矣如是而又得黄髪台背之臣以為之用則又)¶
　(將盛大悠乆而愈無窮也此/此章羙其功而祝以福如)¶
○泰山巖巖(叶魚/杴反)魯邦所詹奄有龜蒙遂荒大東至于¶
海邦(叶卜/工反)淮夷来同莫不率從魯侯之功¶
　賦也泰山魯之望也詹與瞻同(此二句與商邑翼翼/四方之極同意輯錄)¶
　(孔疏泰山在齊魯之界其陽則/魯其隂則齊二國皆以為望也)龜蒙二山名(輯錄羅/氏曰郡)¶
<pb:KR1c0030_WYG_022-17b>¶
　(國志泰山郡博縣有龜山/䝉隂縣有蒙山在西南)荒奄也大東極東也海邦¶
　近海之國也(此與下章又反覆其詞專以擴充土宇/為祝乃受福之最大者以𤼵上章保彼)¶
　(東方魯邦是常二句之意盖必能使國勢尊嚴足以/攝人心收衆望而内外逺近無不服之然後乃為魯)¶
　(侯之功也可願哉輯錄曺氏曰淮夷来同則淮南/夷在魯之南者同来㑹盟莫敢不率循而順從也)¶
○保有鳬繹(叶弋/灼反)遂荒徐宅(叶達/各反)至于海邦淮夷蠻貊¶
(叶莫/博反)及彼南夷莫不率從莫敢不諾魯侯是若¶
　賦也鳬繹二山名(輯錄李迂仲曰禹貢徐州嶧陽孤/桐此繹即嶧陽也羅氏曰地理攷)¶
　(異鳬山在兖州鄒縣東南三十里嶧/山一名鄒山在鄒縣南二十二里)宅居也謂徐國¶
<pb:KR1c0030_WYG_022-18a>¶
　也諾應辭若順也○泰山龜蒙鳬繹魯之所有其餘¶
　則國之東南勢相連屬(音/燭)可以服從之國也(能守土/宇廣封)¶
　(疆而盡東南諸國又皆歸于魯莫不/心悦誠服之此尤詩人之所願也)¶
○天錫公純嘏(叶果/五反)眉夀保魯居常與許復周公之宇¶
魯侯燕喜令妻夀母(叶滿/委反)宜大夫庶士(鉏里/  反)邦國是有¶
(叶羽/已反)既多受祉黄髪兒齒¶
　賦也常或作嘗在薛之旁許許田也魯朝(音/潮)宿之邑¶
　也(朝㑹止宿之邑在天子之郊孔氏曰常魯南鄙許/魯西鄙杜預曰許田近鄭故鄭易之未知是否)¶
<pb:KR1c0030_WYG_022-18b>¶
　皆魯之故地見侵於諸侯而未復者故魯人以是願¶
　僖公也令妻令善之妻聲姜也夀母夀考之母成風¶
　也閔公八嵗被弑必是未娶其母叔姜亦應未老(輯/錄)¶
　(成風莊公之妾叔姜/莊公夫人哀姜之娣)此言令妻夀母又可見公為僖¶
　公無疑也有常有也兒齒齒落更生細者亦夀徴也¶
　(既願其享夀考以復侵疆矣又願其燕安喜樂之餘/有以宜其室家臣庶而保其國而且福益多夀益固)¶
　(也此章盖以前數章之意約言之/故先以純嘏二字總言其福云)¶
○徂來之松新甫之栢(叶逋/莫反)是斷(音/短)是度(待洛/反)是尋是¶
<pb:KR1c0030_WYG_022-19a>¶
尺(叶尺/約反)松桷(音/角)有舄(叶七/約反)路寢孔碩(叶常/約反)新廟奕奕(叶/弋)¶
(灼/反)奚斯所作孔曼(音/萬)且碩(同/上)萬民是若¶
　賦也徂来新甫二山名(輯錄羅氏曰地理攷異徂来/亦曰尤来在衮州乾封縣新)¶
　(甫山在/汶陽縣)八尺曰尋舄大貌路寢正寢也新廟僖公所¶
　修之廟(此或謂姜嫄廟或謂閔公廟又或以為僖公/廟但曰姜嫄廟則不當及大王以下曰閔公)¶
　(廟則不當及周公皇祖以上曰僖公廟則詩正為公/祝頌之僖固未薨也朱子初説以為魯之羣廟似矣)¶
　(而周公皇祖以上又有帝與稷則又可疑故但以為/僖公所修之廟也然因祭羣公而推本所自来則謂)¶
　(之羣廟/然矣)奚斯公子魚也作者教䕶屬(音/燭)功課章程也¶
<pb:KR1c0030_WYG_022-19b>¶
　(教者指令也䕶者監視也屬功/則付以事課章程則考其工也)曼長碩大也萬民是¶
　若順萬民之望也(輔氏曰此章本其所以作頌者言/之而取法于殷武之末章故其文)¶
　(勢相/似)¶
　　　閟宫九章五章章十七句(内第四章/脱一句)二章章八¶
　　　句二章章十句(一章專言后稷以見魯人所自/出二章言先王創業周公輔之)¶
　　　　(以見魯國所由始三章言僖公繼魯公之序/能修郊廟之祭以致福四章羙其祭祀而祝)¶
　　　　(其受福五章羙其武功而祝其受福六章七/章以土宇充斥為僖公最大之福八章以諸)¶
　　　　(福畢至為僖公全備之福九章乃言/作廟則述今日所以頌之之由也)¶
<pb:KR1c0030_WYG_022-20a>¶
　　　　舊説八章二章章十七句一章十二句一章三¶
　　　　十八句二章章八句二章章十句多寡不均雜¶
　　　　亂無次盖不知第四章有脱句而然今正其誤¶
　　　　(出師奏凱必於學故泮水專以馴服淮夷言致/祭受福必於宗廟故閟宫總以享受福禄言)¶
　　　　　魯頌四篇二十四章二百四十三句(輯錄王/氏曰周)¶
　　　　　(頌之詞約約所以為嚴盛徳故也魯/頌之詞侈侈所以為夸徳不足故也)¶
　　　商頌四之五¶
　　　　契為舜司徒而封於商傳十四世而湯有天¶
<pb:KR1c0030_WYG_022-20b>¶
　　　　下其後三宗迭興(書無逸舉中宗大戊髙宗/武丁及祖甲為三宗史以)¶
　　　　(大甲為大宗與大戊武丁合為三宗漢孔/氏謂祖甲即大甲蔡氏非之未知孰是)及¶
　　　　紂無道為武王所滅封其庶兄微子啓於宋¶
　　　　修其禮樂以奉商後其地在禹貢徐州泗濵¶
　　　　西及豫州盟(音/孟)豬之野(輯錄爾雅/作孟諸)其後政衰¶
　　　　商之禮樂日以放失七世至戴公時大夫正¶
　　　　考甫得商頌十二篇於周大師歸以祀其先¶
　　　　王至孔子編詩而又亡其七篇然其存者亦¶
<pb:KR1c0030_WYG_022-21a>¶
　　　　多闕文疑義今不敢强通也(輯錄孔氏曰正/考甫生孔父嘉)¶
　　　　(孔父嘉生木金父木金父生初父初父生防/叔防叔遷魯為防大夫故名防叔生伯夏伯)¶
　　　　(夏生叔梁紇叔梁紇生仲尼則正考甫是/孔子七世之祖周用六代之樂故有商頌)商¶
　　　　都亳宋都商邱皆在今應天府亳州界(輯錄/應天)¶
　　　　(府今改歸徳州𨽻河南亳州今亳縣屬直𨽻/鳳陽府頴州曺氏曰契封商今上雒商是也)¶
　　　　(至湯凡八遷徙居亳從先王居帝嚳嘗都也/湯十九世至盤庚其間又五遷後居河南亳)¶
　　　　(殷即湯故都故後世或稱/商或稱殷或兼稱殷商)¶
猗(於宜/反)與(音/余)那與置我鞉(音/桃)鼓奏鼓簡簡衎我烈祖¶
<pb:KR1c0030_WYG_022-21b>¶
　賦也猗歎辭那多置陳也(輯錄歐陽氏曰陳鞉與鼓/書曰下管鞉鼓盖虞夏以)¶
　(来舊物/常用之)簡簡和大也衎(苦旦/反)樂也烈祖湯也記曰商¶
　人尚聲臭味未成滌(音/狄)蕩其聲(臭未成未用灌也味/未成未用牲也滌蕩)¶
　(者動而𤼵散之義樂所以/動其和而散之于外也)樂三闋(若穴/反)然後出迎牲¶
　(輯錄見郊特牲陳氏曰牲未殺則未有臭味故云臭/味未成滌蕩宣播之意殷人先求諸陽凡聲陽也)¶
　即此是也(此一節專以鼓言盖鼓者衆音之主故先/言之又禮記註云鞉所以節樂樂由鞉而)¶
　(成獨稱鞉鼓/或以此也)舊説以此為祀成湯之樂也(始而置之/既乃奏之)¶
　(言之/序也)¶
<pb:KR1c0030_WYG_022-22a>¶
湯孫奏假(音/格)綏我思成鞉鼓淵淵(叶於/巾反)嘒嘒管聲既和¶
且平依我磬聲於(音/烏)赫湯孫(叶思/倫反)穆穆厥聲¶
　湯孫主祀之時王也假與格同言奏樂以格于祖考¶
　也綏安也思成未詳鄭氏曰安我以所思而成之人¶
　謂神明来格也禮記(祭義/篇)曰齊(音齋/下同)之日思其居處¶
　(上/聲)思其笑語思其志意思其所樂(五教/反)思其所嗜(居/處)¶
　(即其地而言笑語即其人而言皆在/外也志意樂嗜則在内矣思愈深也)齊三日乃見其¶
　所為(去/聲)齊者(所為齊者指所祭之先祖言如齊以禮/成湯則我為成湯而齊湯則其所為齊)¶
<pb:KR1c0030_WYG_022-22b>¶
　(者/也)祭之日入室僾然必有見乎其位(入室致祭彷/見其在神位)周¶
　旋出户肅然必有聞乎其容聲(出入薦饌疑/其動作有聲)出户而¶
　聽愾然必有聞乎其歎息之聲(薦畢闔户真若聞其/𤼵之於聲也盖齊之)¶
　(思以漸而深祭之見聞亦以漸而著也祭義之文止/此輯錄何氏曰馬氏云僾然言其貌肅然言其容愾)¶
　(然言其氣也輔氏云既曰必有又曰/僾然肅然愾然盖誠之不可揜也)此之謂思成(以/上)¶
　(鄭氏/説)蘇氏曰其所見聞本非有也生於思耳此二説¶
　近是盖齊而思之祭而如有見聞則成此人矣鄭注¶
　頗有脱誤今正之(鄭注本云安我/心所思而成之)淵淵深逺也嘒嘒¶
<pb:KR1c0030_WYG_022-23a>¶
　清亮也(鼓為衆音之主管則樂之小者/舉此二者則餘樂在其中矣)磬玉磬也堂¶
　上升歌之樂非石磬也穆穆羙也(赫有光輝貌升歌/下管其音難諧而)¶
　(八音之中磬尤難諧今者作樂降神而堂下之樂與/堂上之磬聲相諧如此赫赫然湯孫爾之樂可謂甚)¶
　(羙矣極其/稱賛之也)¶
庸鼓有斁萬舞有奕我有嘉客亦不夷懌¶
　庸鏞通(輯錄大/鐘曰鏞)斁斁然盛也奕奕然有次序也盖上¶
　文言鞉鼓管籥作於堂下其聲依堂上之玉磬無相¶
　奪倫者至於此則九獻之後(羣小祀一獻祭社稷五/祀三獻望祀山川五獻)¶
<pb:KR1c0030_WYG_022-23b>¶
　(祭先公七獻大/享先王九獻)鐘鼓交作萬舞陳於庭而祀事畢矣¶
　(祭將畢時樂盛作如楚茨言鐘/鼓既戒鼓鐘送尸亦其一徴也)嘉客先代之後来助¶
　祭者也夷悦也亦不夷懌乎言皆悦懌也(先代之後/来作祼將)¶
　(宜多感慨而難悦今其悦懌如此則樂之感人可知/輯錄解頥曰湯孫奏假綏我思成始焉人固因樂以)¶
　(致其感格之效也於赫湯孫穆穆厥聲終焉樂復囚/人而成其和聲之羙也至于鏞鼓之斁斁然而盛也)¶
　(萬舞之奕奕然有次序也則不特幽有以感乎神而/嘉賔在位亦無不夷懌者矣獨言嘉客者尊之也)¶
自古在昔先民有作溫恭朝夕執事有恪¶
　恪敬也言恭敬之道古人所行(以行/訓作)不可忘也(祭將/畢而)¶
<pb:KR1c0030_WYG_022-24a>¶
　(思古人之敬盖恐禮行既乆而或有/愆也事有始終敬無間斷于此可見)閔馬父曰先聖¶
　王之傳恭猶不敢專(不敢專明其/有自来也)稱曰自古古曰在¶
　昔昔曰先民(自古又推在昔在昔又推先民如湯之/敬禹之祇舜之恭堯之欽愈推之而其)¶
　(傳愈/逺也)¶
顧予烝嘗湯孫之將¶
　將奉也言湯其尚顧我烝嘗哉此湯孫之所奉者致¶
　其丁寧之意庶㡬其顧之也(神不歆非類故曰此湯/孫之所將也則祖孫之)¶
　(間精神相感其/享之也必然矣)¶
<pb:KR1c0030_WYG_022-24b>¶
　　　那一章二十二句¶
　　　　閔馬父曰(外傳/魯語)正考甫校商之名頌以那為¶
　　　　首(名頌頌/之羙者)其輯之亂曰云云(自古在昔以下/四句輯成也亂)¶
　　　　(樂之卒章也篇章既/成撮其大㫖以為亂)即此詩也¶
嗟嗟烈祖有秩斯祜(候五/反)申錫無疆及爾斯所¶
　賦也烈祖湯也秩常申重也爾主祭之君盖自歌者¶
　指之也斯所猶言此處也○此亦祀成湯之樂言嗟¶
　嗟烈祖有秩秩無窮之福可以申錫於無疆是以及¶
<pb:KR1c0030_WYG_022-25a>¶
　於爾今王之所而修其祭祀如下所云也(輔氏日凡/子孫得以)¶
　(奉祭祀于先祖者皆先祖之福有以錫被/于子孫也愚謂此一節與雝詩篇末同意)¶
既載清酤(叶候/五反)賚我思成(叶音/常)亦有和羮(叶音/郎)既戒既¶
平(叶音/旁)鬷(中庸作奏/今從之)假(音/格)無言(叶音/昂)時靡有爭(叶音/章)綏¶
我眉夀黄耇無疆¶
　酤酒(輯錄酤有/叶字誤)賚與也思成義見上篇知羮味之調¶
　節也(輯錄曺氏/曰鉶羮也)戒夙戒也(夙戒猶云素定盖言豫/敬其事而備之有道也)平¶
　猶和也(言味均/調也)儀禮於祭祀燕享之始每言羮定(音/訂)¶
<pb:KR1c0030_WYG_022-25b>¶
　(輯錄見鄉飲酒禮鄉射禮燕禮大射儀公/食大夫禮少牢饋食禮等篇注定猶熟也)盖以羮熟¶
　為節然後行禮定即戒平之謂也(未用之先已戒之/方用之時又平之)¶
　鬷中庸作奏正與上篇義同盖古聲奏族相近族聲¶
　轉平而為鬷耳(奏假與上篇意同則奏樂以格神也/或謂烈祖不言樂則所奏者何物耶)¶
　(○増釋吴師道曰中庸奏假無言章句奏進也進而/感格于神明極其誠敬無有言説而人自化之也烈)¶
　(祖鬷假傳依中庸作奏謂與上篇同義按上篇那/湯孫奏假傳言奏樂以格于烈祖則奏字義不同)無¶
　言無爭肅敬而齊一也(肅敬則静是無言齊一則定/是無爭統而言之皆敬也)¶
　言其載清酤而既與我以思成矣(載在尊也酒在尊/而神即降則已来)¶
<pb:KR1c0030_WYG_022-26a>¶
　(假於未灌/之前矣)及進和羮而肅敬之至則又安我以眉夀¶
　黄耇之福也(行禮而盡其敬則神之降福又然也福/此一節見物足以格神而敬足以致)¶
　(盡物盡志如此是以始/終之效驗不一而足也)¶
約軝(祈支/反)錯衡(叶户/郎反)八鸞鶬鶬(七羊/反)以假(音/格)以享(叶虚/良反)¶
我受命溥將自天降康豐年穰穰来假(音/格)来饗(叶虚/良反)降¶
福無疆¶
　約軝錯衡八鸞見采芑篇鶬見載見篇(輯錄通釋曰/采芑作八鸞)¶
　(瑲瑲烝民韓奕作八鸞鏘鏘此詩作鶬鶬/載見曰鞗革有鶬字雖不同皆言其聲也)言助祭之¶
<pb:KR1c0030_WYG_022-26b>¶
　諸侯乘是車以假以享于祖宗之廟也(降神曰假獻/神曰享即上)¶
　(文載清酤進/和羮之事也)溥廣將大也穰穰多也言我受命既廣¶
　大而天降以豐年黍稷之多使得以祭也假之而祖¶
　考来假享之而祖考来饗則降福無疆矣(諸侯之来/助祭如此)¶
　(矧我受天貺可以供祀事故爾来與我格享之際即/能致其格享無留難此福可謂甚大矣盖既歸功於)¶
　(助祭諸侯又推今日之福而以為豐年所賜也○此/詩三無疆申錫無疆則前日之福及於今黄耇無疆)¶
　(則今日之福及於後皆言其乆也降福無疆則因感/格祖宗之易而見今日之福甚大耳福之大者亦可)¶
　(謂之無/疆矣)¶
<pb:KR1c0030_WYG_022-27a>¶
顧予烝嘗湯孫之將¶
　説見前篇¶
　　　烈祖一章二十二句¶
天命𤣥鳥降而生商宅殷土芒芒古帝命武湯正域彼¶
四方¶
　賦也𤣥鳥鳦也春分𤣥鳥降髙辛氏之妃有娀(音/嵩)氏¶
　女簡狄祈于郊禖鳦遺卵簡狄吞之而生契其後世¶
　遂為有商氏以有天下事見史記宅居也殷地名芒¶
<pb:KR1c0030_WYG_022-27b>¶
　芒大貌(言封商而/為大國也)古猶昔也帝上帝也武湯以其有¶
　武徳號之也(追述之故稱古言天又/言帝天即帝也互文耳)正治(平/聲)也域封¶
　境也○此亦祭祀宗廟之樂而追叙商人之所由生¶
　以及其有天下之初也(此一節言契與成湯先後受/命王業以漸而成以明商家)¶
　(興起之/故也)¶
方命厥后奄有九有(叶羽/已反)商之先后受命不殆(叶養/里反)在¶
武丁孫子(叶奬/里反)¶
　方命厥后四方諸侯無不受命也(命者天子/之命也)九有九¶
<pb:KR1c0030_WYG_022-28a>¶
　州也(此二句是覆説正/域彼四方一句)武丁髙宗也言商之先后受¶
　天命不危殆故今武丁孫子猶賴其福(此一節言諸/侯無不受命)¶
　(而天下無不歸商如此可見祖宗受命甚固矣是以/子孫永永受福而無窮也所謂先后者盖兼契與成)¶
　(湯言之而受命不殆又以申上文天命帝命之意耳/  此上二節説先王以下三節皆説今嗣王以發在)¶
　(武丁孫/子一句)¶
武丁孫子武王靡不勝(音/升)龍旂十乗(繩/反)證大糦(尺志/反)是¶
承¶
　武王湯號而其後世亦以自稱也龍旂諸侯所建交¶
<pb:KR1c0030_WYG_022-28b>¶
　龍之旂也大糦黍稷也承奉也○言武丁孫子今襲¶
　湯號者其武無所不勝(天下之事/無難舉者)於是諸侯無不奉¶
　黍稷以来助祭也(此一節言嗣王克肖先王而有以/致助祭之臣威徳逺加祀事明備)¶
　(如此福之在武/丁孫子可見也)¶
邦畿千里維民所止肇域彼四海(叶虎/洧反)¶
　止居肇開也(開即開闢之義前言正域若因其固有/而治之以見成湯非以力取也此言肇)¶
　(域則非惟嗣守故疆而又擴充/之以見後王之武靡不勝也)言王畿之内民之所¶
　止不過千里而其封域則極乎四海之廣也(此一節/言王畿)¶
<pb:KR1c0030_WYG_022-29a>¶
　(雖有制疆域則無限居中而能制/外如此福之在武丁孫子可見也)¶
四海来假(音格/下同)来假祈祈景員維河殷受命咸宜(叶牛/何反)¶
百禄是何(音荷叶/如字)¶
　假與格同祈祈衆多貌(来格祈祈則大糦是/承之諸侯在其中矣)景員維¶
　河之義未詳或曰景山名商所都也見殷武卒章春¶
　秋傳亦曰商湯有景亳之命是也員與下篇幅隕義¶
　同盖言周也河大河也言景山四周皆大河也何任¶
　(平/聲)也春秋傳作荷(先后今王受命咸宜故宜何此百/禄也以終受命不殆之意  此一)¶
<pb:KR1c0030_WYG_022-29b>¶
　(節言人心歸極者衆良由山河鞏固而致然然山河/之所以不改其舊者以天命之不替於今耳居中制)¶
　(外其所以然者如此福之在武丁/孫子可見也此與上一節相應)¶
　　　𤣥鳥一章二十二句(此詩首尾皆以天命為重/意謂先王因天命而得天)¶
　　　　(下故有以詒子孫之福後王因天命而不失/乎地利故天下諸侯皆畏威而助祭者即先)¶
　　　　(王所詒/之福)¶
濬哲維商長𤼵其祥洪水芒芒禹敷下土方(絶句楚辭/天問禹降)¶
(省下土方/盖用此語)外大國是疆幅隕(音/員)既長有娀(息容/反)方將帝¶
立子生商¶
<pb:KR1c0030_WYG_022-30a>¶
　賦也濬(音/峻)深哲知(去/聲)長乆也方四方也外大國逺諸¶
　侯也幅猶言邉幅也隕讀作員謂周也(幅隕即疆/境之義)有¶
　娀契之母家也將大也○言商世世有濬哲之君(契/生)¶
　(於古之盛世而後来賢聖繼/之可謂世有明徳之君矣)其受命之祥𤼵見也乆¶
　矣方禹治洪水以外大國為中國之竟(境/同)而幅隕廣¶
　大之時有娀氏始大故帝立其女之子而造商室也¶
　盖契於是時始為舜司徒掌布五教于四方而商之¶
　受命實基於此(輔氏曰此自洪水芒芒以下皆申長/𤼵其祥一句愚謂𤣥鳥生商言契之)¶
<pb:KR1c0030_WYG_022-30b>¶
　(生者天所命也帝立子生商言契之造商者亦天所/命也商之受命已在唐虞之際則天意之栽培也乆)¶
　(矣○此章推其/本始而言也)¶
○𤣥王桓撥(叶必/烈反)受小國是達(叶他/悦反)受大國是達率履¶
不越遂視既發(叶方/月反)相(息亮/反)土烈烈海外有截¶
　賦也𤣥王契也𤣥者深微之稱或曰以𤣥鳥降而生¶
　也王者追尊之號(言追尊而不言追王盖追王之禮/始于周且湯之祖父主壬主癸未)¶
　(嘗稱曰王不應舎壬癸而獨王契此特於祭祀之/際以美號稱之耳下章稱湯為武王是其例也)桓¶
　武撥治達通也受小國大國無所不達言其無所不¶
<pb:KR1c0030_WYG_022-31a>¶
　宜也(有武勇能治之徳則得國不/拘小大政治皆行無留難者)率循履禮越過發¶
　應也言契能循禮不過越遂視其民則既發以應之¶
　矣(又能循禮而行身無不正故民應之/言𤣥王徳盛而身修故得人心如此)相土契之孫¶
　也截整齊也至是而商益大四方諸侯歸之截然整¶
　齊矣(烈烈光大也鄭氏曰相土當夏后之世承契之/業入為王官之伯出長諸侯威武甚矣愚謂相)¶
　(土之擴充如此可謂有徳之宗矣然比於契/則立功自有難易故頌美之詞詳畧不同也)其後湯¶
　以七十里起豈嘗中衰也與(此章言商之王業興起/於𤣥王奮𤼵於相土其)¶
　(勢有不可/遏者矣)¶
<pb:KR1c0030_WYG_022-31b>¶
○帝命不違至于湯齊湯降不遲聖敬日躋(子兮/反)昭假¶
(音/格)遲遲上帝是祇帝命式于九圍¶
　賦也湯齊之義未詳蘇氏曰至湯而王業成與天命¶
　㑹也降猶生也遲遲乆也祇(音/支)敬式法也九圍九州¶
　也○商之先祖既有明徳(先祖指契與相上言之/明徳即以濬哲言之也)天¶
　命未嘗去之以至于湯湯之生也應期而降適當其¶
　時其聖敬又日躋升以至昭假于天乆而不息惟上¶
　帝是敬(謂之聖敬則非若常人之敬而已日新又新/上與天合惟帝是敬其心不他悠久而又專)¶
<pb:KR1c0030_WYG_022-32a>¶
　(一如此皆不敢以天命自恃/而然是即所謂聖人之敬也)故帝命之以為法於九¶
　州也(既當此時而得天人㑹合之機又有此敬以致/天人交與之妙二者皆非一日之積宜受天命)¶
　(而立人極也此見成/湯起為天子之故)¶
○受小球(音/求)大球為下國綴(張衛/反)旒(音/流)何(音/賀)天之休不¶
競不絿(音/求)不剛不柔敷政優優百禄是遒(子由/反)¶
　賦也小球大球之義未詳或曰小國大國所贄之玉¶
　也鄭氏曰小球鎮圭尺有二寸大球大圭三尺也皆¶
　天子之所執也(輯錄玉藻云笏天子以球玉注美玉/也春官典瑞云王搢大圭執鎮圭注)¶
<pb:KR1c0030_WYG_022-32b>¶
　(大圭朴素無文鎮/圭瑑四鎮之山)下國諸侯也綴猶結也旒旗之垂¶
　者也言為天子而為諸侯所係屬(音/燭)如旗之縿(音/衫)為¶
　旒所綴著(長入/聲)也(旗之正幅為縿旒則屬之此言綴/旒猶卷阿所謂四方為綱易所謂)¶
　(拘係之又從維之皆以/喻其固結而不散也)何荷競强絿緩也優優寛裕¶
　之意遒聚也(天休即以綴旒言百禄即以天休言輔/氏曰湯為諸侯所附屬如此皆上天休)¶
　(美之命使然也而所以然者由其有中正之徳行寛/裕之政故能聚此百禄耳愚謂此與下章皆言成湯)¶
　(受福之故此章言其以中和之徳而受/福下章言其以武勇之徳而受福也)¶
○受小共(音恭叶/居勇反)大共為下國駿(音/峻)厖(莫邦反叶/莫孔反)何天¶
<pb:KR1c0030_WYG_022-33a>¶
之龍(叶丑/勇反)敷奏其勇不震不動(叶徳/總反)不戁(奴版/反)不竦(小/勇)¶
(反/)百禄是總(子孔/反)¶
　賦也小共大共駿厖之義未詳或曰小國大國所共¶
　之貢也鄭氏曰共(上聲/下同)執也猶小球大球也蘇氏曰¶
　共珙通合珙之玉也傳曰駿大也厖厚也(輯錄嚴氏/曰受小國)¶
　(大國之共貢惟薄取/之所以大厚天下也)董氏曰齊詩作駿駹謂馬也(輔/氏)¶
　(曰此當從駿駹之義以/喻其能乗載諸侯也)龍寵也敷奏其勇猶言大進¶
　其武功也戁恐竦懼也(此與丄章文勢同皆囚其效/驗而探其故湯之能勝大任)¶
<pb:KR1c0030_WYG_022-33b>¶
　(如此固天之所寵而致然然用武之際少動其心則/餒矣惟理義之勇不可遏是以武功成而總百禄也)¶
○武王載斾有䖍秉鉞(音/越)如火烈烈則莫我敢曷(漢書/作遏)¶
(阿葛反叶/阿竭反)苞有三蘖(五葛反叶/五竭反)莫遂莫達(叶他/悦反)九有有¶
截韋顧既伐(叶房/越反)昆吾夏桀¶
　賦也武王湯也(𤣥鳥稱武湯此又稱武王盖湯其本/號武湯武王則尊稱而别號之也又)¶
　(稱烈祖亦/是此意)䖍敬也言恭行天討也曷遏通或曰曷誰¶
　何也苞本也蘖旁生萌蘖也言一本生三蘖也本則¶
　夏桀蘖則韋也顧也昆吾也皆桀之黨也鄭氏曰韋¶
<pb:KR1c0030_WYG_022-34a>¶
　彭姓顧昆吾己姓○言湯既受命(此承上三章帝命/及天休天寵言)¶
　載斾秉鉞以征不義桀與三蘖皆不能遂其惡(王者/之師)¶
　(除殘戢/暴如此)而天下截然歸商矣初伐韋次伐顧次伐昆¶
　吾乃伐夏桀當時用師之序如此(用師之序必先翦/其羽翼而後除其)¶
　(本根也輔氏曰四章言/政事五章六章言武功)¶
○昔在中葉有震且業允也天子(叶奬/里反)降于卿士(鉏里/反)¶
實維阿衡(叶户/郎反)實左(音/佐)右(音/又)商王¶
　賦也葉世震懼業危也承上文而言昔在則前乎此¶
<pb:KR1c0030_WYG_022-34b>¶
　矣(此字指成/湯時言之)豈謂湯之前世中衰時與允也天子指¶
　湯也(允信也猶後/世言真主也)降言天賜之也(即賚弼/之義)卿士則伊¶
　尹也言至於湯得伊尹而有天下也(輯錄所謂五百/年必有王者興)¶
　(其間必有名世/者為之輔佐也)阿衡伊尹官號也(言實維阿衡又言/實左右商王其歸)¶
　(重於伊尹之功如此輯錄/阿衡言所依倚而取平也)¶
　　　長發七章一章八句四章章七句一章九句一¶
　　　章六句(首章專言契二章兼言契與相土三章/四章五章言成湯興起之故六章言其)¶
　　　　(征伐次第七章言/其得輔佐之功)¶
<pb:KR1c0030_WYG_022-35a>¶
　　　　序以此為大禘之詩盖祭其祖之所出而以¶
　　　　其祖配也蘇氏曰犬禘之祭所及者逺故其¶
　　　　詩厯言商之先后又及其卿士伊尹盖與(去/聲)¶
　　　　祭於禘者也商書曰兹予大享于先王爾祖¶
　　　　其從與享之(見盤/庚)是禮也豈其起於商之世¶
　　　　歟今按大禘不及羣廟之主(此言相土及/湯則非禘)此¶
　　　　宜為祫祭之詩然經無明文不可考也(四時/之祫)¶
　　　　(不陳毁廟之主大祫則合羣昭羣穆已毁未/毁之主而祭之此及相丄則為大祫之詩矣)¶
<pb:KR1c0030_WYG_022-35b>¶
撻(他逹/反)彼殷武奮伐荆楚冞(面規/反)入其阻裒(蒲侯/反)荆之¶
旅有截其所湯孫之緒(象吕/反)¶
　賦也撻疾貌(輯錄曺氏曰言/其兵威神速)殷武殷王之武也冞冒¶
　(冒犯也謂/犯險而入)裒聚也(叛則散以亂裒而聚之/所以致其来而平之也)湯孫謂髙¶
　宗○舊説以此為祀髙宗之樂盖自盤庚没而殷道¶
　衰楚人叛之髙宗撻然用武以伐其國入其險阻以¶
　致其衆盡平其地使截然齊一皆髙宗之功也(以功/訓緒)¶
　(緒者功之垂/於後者也)易曰髙宗伐鬼方三年克之盖謂此歟¶
<pb:KR1c0030_WYG_022-36a>¶
　(愚聞之先君子梧岡翁曰髙宗伐鬼方朱子以為荆/楚盖荆楚之地好鬼自古而然下至戰國之際猶爾)¶
　(驗諸屈原九/歌可見也)¶
○維女(音/汝)荆楚居國南鄉昔有成湯自彼氐(都帝/反)羌莫¶
敢不来享(叶虚/良反)莫敢不来王曰商是常¶
　賦也氐羌夷狄國在西方享獻也世見(音/現)曰王(三十/年曰)¶
　(世荒服之君世見輯錄見秋官大行人孔氏/曰謂其父死子繼及嗣王即位乃来朝也)○蘇氏¶
　曰既克之則告之曰爾雖逺亦居吾國之南耳昔成¶
　湯之世雖氐羌之逺猶莫敢不来朝曰此商之常禮¶
<pb:KR1c0030_WYG_022-36b>¶
　也况汝荆楚曷敢不至哉(輔氏曰此言荆楚既来之/後慰安而戒敕之如此愚)¶
　(謂此舉逺者以戒/近者之當然也)¶
○天命多辟(音/璧)設都于禹之績嵗事来辟勿予禍適¶
(直革/反)稼穡匪解(音懈叶/訖力反)¶
　賦也多辟諸侯也来辟来王也適謫通○言天命諸¶
　侯各建都邑于禹所治之地而皆以嵗事来至于商¶
　以祈王之不譴曰我之稼穡不敢解也庶可以免咎¶
　矣言荆楚既平而諸侯畏服也¶
<pb:KR1c0030_WYG_022-37a>¶
○天命降監(下與/濫叶)下民有嚴(叶五/剛反)不僭不濫不敢怠遑¶
命于下國(叶越/逼反)封建厥福(叶筆/力反)¶
　賦也監視嚴威也僭賞之差也濫刑之過也遑暇封¶
　大也○言天命降監不在乎他皆在民之視聽則下¶
　民亦有嚴矣(天之視聽在民則聰明明/畏皆自我民矣非可畏乎)惟賞不僭刑¶
　不濫而不敢怠遑則天命之以天下而大建其福此¶
　髙宗所以受命而中興也(畏天在於畏民公賞罰勤/政事畏民以盡畏天之實)¶
　(如此則得天而得民矣不僭濫執中也不怠遑持敬/也命于下國即所以大建其福也上天之福顧有大)¶
<pb:KR1c0030_WYG_022-37b>¶
　(於祚以國者乎○此章乃髙宗所以中興之故凡荆/楚之来庭諸侯之畏服功業之顯著福祚之乆長皆)¶
　(不僭濫怠遑以致之耳苟不務此而唯威/力之是尚則民碞即天顯見其可畏而已)¶
○商邑翼翼四方之極赫赫厥聲濯濯厥靈夀考且¶
寧以保我後生(叶桑/經反)¶
　賦也商邑王都也翼翼整敕貌極表也赫赫顯盛也¶
　濯濯光明也言髙宗中與之盛如此(整敕明盛皆以/中興氣象言)¶
　夀考且寧云者盖髙宗之享國五十有九年我後生¶
　謂後嗣子孫也(殷道中衰國勢頽靡四方慢易而弗/庭者乆矣及髙宗振厲而都邑尊嚴)¶
<pb:KR1c0030_WYG_022-38a>¶
　(復為民極聲威大著無逺弗加而又厯年多施澤於/民乆人心天命鞏固俾子孫世世治安此中興之功)¶
　(所以不可及也○商周中興之功見于詩者髙宗宣/王是也宣王之政衰于暮年徵諸史可見祈父黄鳥)¶
　(諸詩之怨刺宜或有之故一傳至幽王大壊周轍遂/東髙宗則用傅説而閒聖人之學始終一徳嘉靖殷)¶
　(邦再世且有祖甲保惠庶民不侮鰥寡/殷之再造如此二王之功業詎不逺哉)¶
○陟彼景山(叶所/旃反)松栢丸丸(叶胡/員反)是斷(音/短)是遷方斲(陟/角)¶
(反/)是䖍松桷(音/角)有梴(五連/反)旅楹有閑(叶胡/田反)寢成孔安(叶/於)¶
(連/反)¶
　賦也景山名商所都也丸丸直也遷徙(斷髠之也遷/徙之使来也)¶
<pb:KR1c0030_WYG_022-38b>¶
　方正也虔亦截也(正之以繩墨然後削之以斧斤/又齊之以刀鋸此言之序也)梴¶
　長貌旅衆也閑閑然而大也寢廟中之寢也安所以¶
　安髙宗之神也此盖特為百世不遷之廟不在三昭¶
　三穆之數(此廟在周/為世室)既成始祔而祭之之詩也(輯錄/髙宗)¶
　(七世親盡而立廟此詩/其作於帝乙之世乎)然此章與閟宫之卒章文意¶
　略同未詳何謂(此章言作廟閟宫言修廟文意略有/同者輔氏曰當是閟宫取法于此也)¶
　　　殷武六章三章章六句二章章七句一章五句¶
　　　　(一章稱伐楚之功二章述戒楚之詞三章言/諸侯来服四章本中興之故五章極言中興)¶
<pb:KR1c0030_WYG_022-39a>¶
　　　　(之盛且長六章則言今日作廟以祭如此為/増釋許氏曰髙宗中興之功必惟伐荆楚)¶
　　　　(大故作頌者惟言此以見殷之復治者在是/盖蠻夷猾夏聖人所憂四夷来王盛徳所及)¶
　　　　(也一章伐楚而楚人服二章楚既服而可繼/成湯三章諸侯皆從四章為治有道而天降)¶
　　　　(之福五章中興之盛/卒章廟成而祭也)¶
　　　　　商頌五篇十六章一百二十四句¶
　¶
　¶
　¶
<pb:KR1c0030_WYG_022-39b>¶
　¶
　¶
　¶
　¶
　¶
　¶
　¶
　詩經疏義㑹通卷二十¶
