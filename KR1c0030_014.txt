# -*- mode: mandoku-view -*-
#+TITLE: 詩經疏義會通
#+DATE: 2015-09-23 09:36:47
#+PROPERTY: JUAN 14
<pb:KR1c0030_WYG_014-1a>¶
欽定四庫全書¶
　詩經疏義㑹通卷十二　　元　朱公遷　撰¶
　　小旻之什¶
旻天疾威敷于下土謀猶回遹(音/聿)何日斯沮(在舉/反)謀臧¶
不從不臧覆用(叶于/封反)我視謀猶亦孔之卭(其凶/反)¶
　賦也旻幽逺之意敷布猶謀回邪遹僻沮止臧善覆¶
　又卭病也○大夫以王惑於邪謀不能斷(丁貫/反)以從¶
　善而作此詩言旻天之疾威布于下土使王之謀猶¶
<pb:KR1c0030_WYG_014-1b>¶
　邪僻無日而止謀之善者則不從而其不善者反用¶
　之故我視其謀猶亦甚病也(違善從惡所以為邪僻/之謀而視之使人甚病)¶
　(也慶源輔氏曰邪亂之世庸暗之君謀猶邪/僻無日而沮止者故無所歸咎而歸之天也)¶
○潝潝(許急/反)訿訿(音/紫)亦孔之哀(叶於/希反)謀之其臧則具是¶
違謀之不臧則具是依我視謀猶伊于胡底(之履反叶/都&KR0058;反)¶
　賦也潝潝相和(去/聲)也訿訿相詆也(靣相和而/背相詆也)具俱底¶
　至也○言小人同而不和其慮深矣(陽與而隂排之/深為自全之計)¶
　(也輯録謝氏曰習/俗如此亦甚可哀)然於謀之善者則違之其不善者¶
<pb:KR1c0030_WYG_014-2a>¶
　則從之(輯録此即謀臧不/從不臧覆用也)亦何能有所定乎(以上二/章言其)¶
　(惑於邪謀如此蓋無聽言之明而用捨不/當也然上章專責其君此章并責其臣)¶
○我龜既厭不我告猶(叶于/救反)謀夫孔多是用不集(韓詩/作就)¶
(叶疾/救反)發言盈庭誰敢執其咎(叶巨/又反)如匪行邁謀是用不¶
得于道(叶徒/候反)¶
　賦也集成也○卜筮數(音/朔)則瀆而龜厭之故不復告¶
　其所圖之吉凶(増釋易曰再三瀆瀆則不告謂求筮/之意煩數不能誠一則瀆慢矣故不)¶
　(告/也)謀夫衆則是非相奪而莫適(音/嫡)所從(輯録輔氏曰/洪範云謀及)¶
<pb:KR1c0030_WYG_014-2b>¶
　(卜筮夫謀貴乎博故謀及卿士謀及庶民蓋彼之所/以謀不過盡衆人之情而主之者則一人而已而此)¶
　(之所謂謀夫則/是各主其謀也)故所謀終亦不成蓋發言盈庭各是¶
　其是無肯任其責而决之者猶不行不邁而坐謀所¶
　適謀之雖審而亦何得於道路哉(輯録孔氏曰謀而/不行則於道不進)¶
　(言而無决則/於事不成)¶
○哀哉爲猶匪先民是程匪大猶是經維邇言是聽(叶/平)¶
(聲/)維邇言是爭(叶側/陘反)如彼築室于道謀是用不潰于成¶
　賦也先民古之聖賢也程法猶道(輯録通釋曰詩中/猷猶字通用故前)¶
<pb:KR1c0030_WYG_014-3a>¶
　(章猶訓謀此訓道而徽猷與/秩秩大猷又皆作猷亦訓道)經常潰遂也○言哀哉¶
　今之為謀不以先民為法不以大道為常其所聽而¶
　爭者皆淺末之言以是相持如將築室而與行道之¶
　人謀之人人得為異論其能有成也哉古語曰作舍¶
　道邊三年不成(輯録東漢博士曹褒請著漢禮班固/以為宜廣集諸儒共議得失章帝曰)¶
　(諺言云云㑹禮之家名為聚訟互生疑/異筆不得下昔堯作大章一夔足矣)蓋出於此(以/上)¶
　(二章言其不能斷以從善又如此/蓋無聽言之明而用捨不决也)¶
○國雖靡止或聖或否(方九反叶/捕美反)民雖靡膴(火呉/反)或哲¶
<pb:KR1c0030_WYG_014-3b>¶
或謀(叶莫/徒反)或肅或艾(音/乂)如彼泉流無淪胥以敗(叶蒲/寐反)¶
　賦也止定也聖通明也膴大也多也艾與乂同洽也¶
　淪陷胥相也○言國論雖不定然有聖者焉有否者¶
　焉(或聖或否言是/非明著可見也)民雖不多然有哲者焉有謀者焉¶
　有肅者焉有艾者焉但王不用善則雖有善者不能¶
　自存將如泉流之不反而淪胥以至於敗矣(能别聖/否則不)¶
　(惑邪謀矣能用哲謀肅艾則是斷以/從善矣不然則邪謀之致敗也必矣)聖哲謀肅艾即¶
　洪範五事之徳(聖人之徳五者咸備此/則人各有其一徳耳)豈作此詩者¶
<pb:KR1c0030_WYG_014-4a>¶
　亦傳箕子之學也與(五事之徳各一其徳也但此章/既以聖否對言然後詳數哲謀)¶
　(肅艾則聖之一徳足以兼乎四者矣又通而智則謀/無不審嚴而治則謀無不定故聖哲居謀之前肅艾)¶
　(居謀之後詩意蓋以謀為主故其序亦與書不同也/書之序肅艾哲謀聖蓋以五行為序耳輯録蔡氏傳)¶
　(曰貎言視聽思五事之序恭從明聰睿五事/之徳肅艾哲謀聖五徳之用與集傳亦不同)¶
○不敢暴虎不敢馮(皮冰/反)河人知其一莫知其他(湯河/反)¶
戰戰兢兢如臨深淵(叶一/均反)如履薄冰¶
　賦也徒搏曰暴徒渉曰馮如馮几然也戰戰恐也兢¶
　兢戒也如臨深淵恐墜也如履薄冰恐陷也○衆人¶
<pb:KR1c0030_WYG_014-4b>¶
　之慮不能及逺暴虎馮河之患近而易見則知避之¶
　喪國亡家之禍隠於無形則不知以為憂也故曰戰¶
　戰兢兢如臨深淵如履薄冰懼及其禍之詞也(惟其/惑之)¶
　(而不知不斷之為害也故詩人危之如此上章以其/不明不决而憂禍不可救此章以其不明不决而恐)¶
　(禍不可/避也)¶
　　小旻六章三章章八句三章章七句(増釋許氏曰/一章言君邪)¶
　　　(僻不用善謀而用不臧二章言臣阿比共違善/謀而從不臧一章之謀猶君之謀猶也二章之)¶
　　　(謀猶臣之謀猶也一章謀臧之謀指臣之謀二/章謀之之謀指衆人之謀也三章又言臣無有)¶
<pb:KR1c0030_WYG_014-5a>¶
　　　(任責而决衆謀四章又言君臣不法古而無逺/慮五章言天下未嘗無才但不能用之則望望)¶
　　　(而去六章言為國者當於事/未形者戒謹恐懼以終之)¶
　　　蘇氏曰小旻小宛小弁小明四詩皆以小名篇¶
　　　所以别(必列/反)其為小雅也其在小雅者謂之小¶
　　　故其在大雅者謂之召旻大明獨宛弁闕焉意¶
　　　者孔子刪之矣雖去(上/聲)其大而其小者猶謂之¶
　　　小蓋即用其舊也¶
宛(於阮/反)彼鳴鳩翰(胡旦/反)飛戾天(叶鐵/因反)我心憂傷念昔先¶
<pb:KR1c0030_WYG_014-5b>¶
人明發不寐有懐二人¶
　興也宛小貌鳴鳩班鳩也(輯録陸氏曰似/鵓鳩項有繡文)翰羽戾至¶
　也明發謂将旦而光明開發也二人父母也○此大¶
　夫遭時之亂而兄弟相戒以免禍之詩故言彼宛然¶
　之小鳥亦翰飛而至于天矣則我心之憂傷豈能不¶
　念昔之先人哉(鳴鳩雖小而戾天努力然也父母之/賢雖不可及亦努力追及之爾此皆)¶
　(勉强以求其至者物既皆然/人不可以不然也故以起興)是以明發不寐而有懐¶
　乎父母也(不寐有懐正可以見努力追/及之意前二句興後四句也)言此以為相¶
<pb:KR1c0030_WYG_014-6a>¶
　戒之端(不及其親則遭禍而辱其親矣是以念欲及/之而有懐甚切也  増釋許氏曰此章宛彼)¶
　(鳴鳩本不能髙舉今乃能飛戾于天矣以興人/皆可學而進其徳也父母之賢晝夜思以效之)¶
○人之齊聖飲酒温克彼昏不知壹醉日富(叶筆/力反)各敬¶
爾儀天命不又(叶夷/益反)¶
　賦也齊肅也聖通明也克勝也富猶甚也又復(扶乂/反)¶
　也○言齊聖之人雖醉猶温恭自持以勝(輯録解頤/曰整肅者)¶
　(必不以酒而喪儀通明者必不以酒/而敗徳此所以能温恭自持以勝也)所謂不為酒困¶
　也彼昏然而不知者則一於醉而日甚矣(輯録一專/也專務酣)¶
<pb:KR1c0030_WYG_014-6b>¶
　(飲/也)於是言各敬謹爾之威儀(此篇以敬威儀為主温/克能敬者也昏而不能)¶
　(敬者也一善一惡/可以為勸戒矣)天命已去將不復來不可以不恐¶
　懼也(敬則天命/在我矣)時王以酒敗徳臣下化之故此兄弟¶
　相戒首以為説(輯録輔氏曰昏亂於酒則必自喪其/威儀故相戒各自敬謹我身之威儀)¶
　(天命不又蓋言不可恃天之常如此㑹有禍亂生也/人能敬我身之威儀則能敬天矣天豈在外哉此義)¶
　(精/矣)¶
○中原有菽(音/叔)庶民采(叶此/禮反)之螟(音/冥)蛉(音/零)有子蜾(音/果)蠃¶
(力果/反)負(叶蒲/美反)之教誨爾子式榖似(叶養/里反)之¶
<pb:KR1c0030_WYG_014-7a>¶
　興也中原原中也菽大豆也螟蛉桑上小青蟲也似¶
　歩屈蜾蠃土蜂也似蜂而小腰取桑蟲負之於木空¶
　(上/聲)中七日而化為其子(輯録釋文曰蜾蠃即細腰蜂/本草注雖名土蜂不就土中)¶
　(為窟謂褳土作房耳細腰物無雌皆取青蟲教祝變/成已子嘗拆窠而視之亦生子如半粟米大所負蟲)¶
　(却在子下褳/音璉祝音咒)式用榖善也○中原有菽則庶民采之¶
　矣(言民皆/可采也)以興善道人皆可行也螟蛉有子則蜾蠃¶
　負之以興不似者可教而似也教誨爾子則用善而¶
　似之可也(似之者使之似已也○此章既以其可公/共之理為興又以其可變化之理為興)¶
<pb:KR1c0030_WYG_014-7b>¶
　善也似也終上文兩句所興而言也(榖所以終乎菽/之興似所以終)¶
　(負螟蛉/之興)戒之以不惟獨善其身又當教其子使為善¶
　也(教其子使為善亦敬威儀而已輯録解頤曰善其/身所以繼先人也教其子所以繼吾身也物之在)¶
　(外也猶可采而有之况性善本吾身之所冇乎物之/不似也猶可負而化之况子之性亦吾之性乃其本)¶
　(似者乎為此詩者其於保/身於教子可謂兩得矣)¶
○題(大計/反)彼脊令(音/零)載飛載鳴我日斯邁而月斯征夙¶
興夜寐無忝爾所生(叶桑/經反)¶
　興也題視也脊令飛則鳴行則摇載則而汝忝辱也¶
<pb:KR1c0030_WYG_014-8a>¶
　○視彼脊令則且飛而且鳴矣我既日斯邁則汝亦¶
　月斯征矣(漢東方朔傳云日夜孳孳敏行而不怠譬/如脊令飛且鳴矣愚謂飛而且鳴用力為)¶
　(甚努力進善亦猶是也此亦以勉强勤勞之意為興/輯録謝氏曰當如日斯邁如月斯征無一時不勤可)¶
　(也/)言當各務努力不可暇逸取禍恐不及相救恤也¶
　夙興夜寐各求無辱於父母而已(努力以求無辱其/親亦曰敬威儀而)¶
　(已此申首章及二章之意輯録解頤曰脊令之且飛/且鳴其勢之不能以已也我兄弟之日邁月征亦其)¶
　(情之不能以已也夙興夜寐各務努力以求無黍於/先人可也天之密運聖人之不已君子之自强皆此)¶
　(意也而此詩及之其亦/有得於聖賢之學也歟)¶
<pb:KR1c0030_WYG_014-8b>¶
○交交桑扈(音/户)率場啄粟哀我填(都田/反)寡宜岸宜獄握¶
粟出卜自何能榖¶
　興也交交往來之貌桑扈竊脂也俗呼青觜肉食不¶
　食粟(輯録孔氏曰俗呼青雀喜盗脂膏食之因以名/云埤雅曰桑扈有二種青質者觜曲食肉好盗)¶
　(脂膏素質者其翅與領皆有文章所謂率場啄粟有/鶯其羽者也呂東萊曰淮南子云馬不食脂桑扈不)¶
　(食/粟)填與瘨同病也岸亦獄也韓詩作犴鄉亭之繫曰¶
　犴朝廷曰獄(輯録亭道路所舍也犴豻同胡地/野犬也所以守者故謂獄為狴豻)○扈¶
　不食粟而今則率場啄粟矣病寡不宜岸獄今則宜¶
<pb:KR1c0030_WYG_014-9a>¶
　岸宜獄矣(此以受所不/堪受者為興)言王不䘏鰥寡喜陷之於刑¶
　辟(音/闢)也(所謂我心憂/傷者此故也)然不可不求所以自善之道故¶
　握持其粟出而卜之曰何自而能善乎(所以自善之/道亦曰敬威)¶
　(儀而已然又憂不能/决而决之於卜也)言握粟以見其貧窶之甚(此章/又申)¶
　(敬爾儀/之意)¶
○温温恭人如集于木惴惴(之瑞/反)小心如臨于谷戰戰¶
兢兢如履薄冰¶
　賦也温温和柔貌(輯録謝氏曰温温而恭者謙和之/人也惴惴而小心者畏謹之人也)¶
<pb:KR1c0030_WYG_014-9b>¶
　如集于木恐隊(音/墜)也如臨于谷恐隕也(彼温恭者則/如集于木也)¶
　(彼小心者則如臨于谷也賢者之敬其威儀如此我/之戰兢得不然哉此章又以終敬爾儀之意輯録鄭)¶
　(氏曰衰亂之世賢人君/子雖無罪猶恐懼如此)¶
　　小宛六章章六句(首章念父母以發相戒之端二/章敬爾儀以示相戒之實三章)¶
　　　(言爾當教子以此敬四章言我之與爾當日就/月將於此敬五章言時事如此已不可以不敬)¶
　　　(六章言賢者如此/已不可以不敬)¶
　　　此詩之詞最為明白而意極懇至説者必欲為¶
　　　刺王之言故其説穿鑿破碎無理尤甚今悉改¶
<pb:KR1c0030_WYG_014-10a>¶
　　　定讀者詳之(増釋許氏曰此詩遇亂而戒兄弟/脩徳以免禍脩徳當法其親免禍)¶
　　　(則謹其徳前四章脩徳/之事後二章免禍之意)¶
弁(薄于/反)彼鸒(音/豫)斯(叶先/齎反)歸飛提提(是移/反)民莫不榖我獨¶
于罹何辜于天我罪伊何心之憂矣云如之何¶
　興也弁飛拊翼貌鸒雅烏也(雅與/鴉同)小而多羣腹下白¶
　江東呼為鵯(疋又/音卑)烏(輯録爾雅鸒斯鵯鶋詩詁曰既/曰雅又曰烏語似重複今定以)¶
　(鸒卑居也卑居雅也/雅即烏也冇數種)斯語詞也提提羣飛安閒之貌¶
　榖善罹憂也○舊説幽王太子宜臼被廢而作此詩¶
<pb:KR1c0030_WYG_014-10b>¶
　言弁彼鸒斯則歸飛提提矣民莫不善而我獨于憂¶
　則鸒斯之不如已(物得自如人不/如物故以起興)何辜于天我罪伊¶
　何者怨而慕也(輯録怨咎已之不/得其親而思慕也)舜號泣于旻天曰¶
　父母之不我愛於我何哉蓋如此矣心之憂矣云如¶
　之何則知其無可柰何而安之之詞也(怨之之詞相/似慕之之心)¶
　(又同故集傳本諸孟子而以此證之輯録解頤曰民/莫不榖謂其皆有父子之親兄弟之懿也我獨于罹)¶
　(謂得罪於父則母子兄弟之間皆不能以保其樂也/子以父為天父之不吾愛即天之不吾與也何辜于)¶
　(天我罪伊何自責不知已有何罪而不見愛於父也/心之憂矣云如之何此詩本叙其哀痛迫切之情故)¶
<pb:KR1c0030_WYG_014-11a>¶
　(以憂之一字為一篇之/綱領下章凡七言之)¶
○踧踧(徒厯/反)周道(叶徒/苟反)鞠(九六/反)為茂草(叶此/苟反)我心憂傷¶
惄(乃厯/反)焉如𢷬(丁老反叶/丁口反)假寐永嘆維憂用老(叶魯/口反)心¶
之憂矣疢(丑覲/反)如疾首¶
　興也踧踧平易(去/聲)也周道大道也鞠窮(窮塞也謂廢/塞而不用也)¶
　惄思𢷬舂也不脱衣冠而寐曰假寐疢猶疾也○踧¶
　踧周道則將鞠為茂草矣我心憂傷則惄焉如𢷬矣¶
　(平易之路一或塞之則生草憂傷之事一或念之則/痛心是皆先事而致慮之之意且以一廢一舉相對)¶
<pb:KR1c0030_WYG_014-11b>¶
　(也/)精神憒(古對/反)眊至於假寐之中而不忘永歎憂之¶
　之深是以未老而老也(輯録年少而/容貌老也)疢如疾首則又¶
　憂之甚矣(輯録謝氏曰惄焉如𢷬深悲至痛如有物/之𢷬其心也事闗心者夢中亦長吁故曰)¶
　(假寐永歎憂愁多者年少而髪白故曰維憂用老解/頤曰此章憂之一字几三言之惄焉如𢷬憂之而至)¶
　(於痛也維憂用老憂之而至於衰/也疢如疾首憂之而至於病也)¶
○維桑與梓(叶奨/里反)必恭敬止靡瞻匪父靡依匪母(叶滿/彼反)¶
不屬(音/燭)于毛不離于裏天之生我我辰安在(叶此/里反)¶
　興也桑梓二木古者五畝之宅(輯録廬井邑居各/二畝半以為宅也)樹¶
<pb:KR1c0030_WYG_014-12a>¶
　之牆下以遺(去/聲)子孫給蠶食具器用者也瞻者尊而¶
　仰之依者親而倚之屬連也毛膚體之餘氣末屬也¶
　離麗(輯録/附也)也裏心腹也辰猶時也○言桑梓父母所¶
　植尚且必加恭敬况父母至尊至親宜莫不瞻依也¶
　(此以情愛輕重/相對而為興)然父母之不我愛豈我不屬于父母¶
　之毛乎豈我不離于父母之裏乎無所歸咎則推之¶
　於天曰豈我生時不善哉何不祥至是也(首章與此/章皆怨而)¶
　(慕也但首章有控告之意此章冇痛切之懐輯録謝/氏曰父母不我愛求其説而不可得曰不知天生我)¶
<pb:KR1c0030_WYG_014-12b>¶
　(之時果在何歟/不可得而知也)¶
○菀(音/鬰)彼柳斯鳴蜩(音/條)嘒嘒(呼恵/反)有漼(于罪/反)者淵萑(音/九)¶
葦(韋鬼/反)淠淠(孚計/反)譬彼舟流不知所屆(音戒叶/居氣反)心之憂¶
矣不遑假寐¶
　興也菀茂盛貌蜩蟬也嘒嘒聲也漼深貌淠淠(當易/匹詣)¶
　(反/)衆也屆至遑暇也○菀彼柳斯則鳴蜩嘒嘒矣有¶
　漼者淵則萑葦淠淠矣今我獨見棄逐如舟之流于¶
　水中不知其何所至乎(物類相容則冇可止息之處/我不見容則知人所不用之)¶
<pb:KR1c0030_WYG_014-13a>¶
　(舟而無可止息之處矣/此以人不如物而起興)是以憂之之深昔猶假寐而¶
　今不暇也¶
○鹿斯之奔維足伎伎(其宜/反)雉之朝雊(音/遘)尚求其雌(叶/千)¶
(西/反)譬彼壊(胡罪/反)木疾用無枝心之憂矣寧莫之知¶
　興也伎伎舒貎宜疾而舒留其羣也(留猶/顧也)雊雉鳴也¶
　壊傷病也寧猶何也○鹿斯之奔則足伎伎然雉之¶
　朝雊亦知求其妃(音/配)匹(輯録蘇氏曰鹿走而留其羣/雉鳴而求其雌物無不冇思)¶
　(於其親者今王/獨棄其子何哉)今我獨見棄逐如傷病之木憔悴而¶
<pb:KR1c0030_WYG_014-13b>¶
　無枝(物相顧念則有可生全之理我既不見顧念則/如生意所不及之木而無可生全之理矣亦以)¶
　(人不如/物起興)是以憂之而人莫之知也¶
○相(息亮/反)彼投兎尚或先(蘇薦反叶/蘇晉反)之行有死人尚或¶
墐(音/覲)之君子秉心維其忍之心之憂矣涕既隕(音/藴)之¶
　興也相視投奔行道墐埋秉執隕墜也○相彼被逐¶
　而投人之兎尚或有哀其窮而先脱之者道有死人¶
　尚或有哀其暴(歩木/反)露而埋藏之者蓋皆有不忍之¶
　心焉今王信讒棄逐其子曽視投兎死人之不如則¶
<pb:KR1c0030_WYG_014-14a>¶
　其秉心亦忍矣(以不忍之心興忍心又以待/至親不如待疎賤起興也)是以心¶
　憂而涕隕也(五章以前多為自怨之詞以怨已此/及下章則雖自怨而實怨其親矣)¶
○君子信讒如或醻(市由反叶/市敕反)之君子不恵不舒究之¶
伐木掎(寄彼反叶/居何反)矣析薪杝(敕氏反叶/湯何反)矣舍(音/捨)彼有罪¶
予之佗(吐賀反叶/湯何反)矣¶
　賦而興也醻報恵愛舒緩究察也掎倚也以物倚其¶
　巔也杝隨其理也佗加也○言王惟讒是聽如受醻¶
　爵得即飲之(輯録孔氏曰醻酬古字通用此/喻得䜛即授而行之如旅酬也)曽不加¶
<pb:KR1c0030_WYG_014-14b>¶
　恵愛舒緩而䆒察之(輯録解頤曰不加愛是無復惻/隠之萌矣不加察是無復是非)¶
　(之辨/矣)夫苟舒緩而䆒察之則讒者之情得矣伐木者¶
　尚倚其巔(輯録箋此句下有不欲妄踣之/一句下文皆不字亦作不欲)析薪者尚¶
　隨其理皆不妄挫折之今乃捨彼有罪之譛人而加¶
　我以非其罪(輯録解頤曰惟其無是非之心故人之/有罪者則舍之而不問惟其無惻隠之)¶
　(心故我之無罪者/則加之而不恤)曽伐木析薪之不若也此則興也¶
　(凡處細微之事者必有理而乃以非/理罪我乎此以待人不如處物起興)¶
○莫髙匪山(叶所/旃反)莫浚(蘇俊/反)匪泉君子無易(夷䜴/反)由言¶
<pb:KR1c0030_WYG_014-15a>¶
耳屬(音/燭)于垣無逝我梁無發我笱我躬不閲遑恤我後¶
　賦而比也山極髙矣而或陟其巔泉極深矣而或入¶
　其底故君子不可易於其言恐耳屬于垣者有所觀¶
　望左右而生讒譛也(輯録陳氏曰王無輕發言小人/之為讒者尚屬耳於垣壁間以)¶
　(窺伺之讒賊之生也亦/伺君子之向背如何耳)王於是卒以褒姒為后伯服¶
　為太子故告之曰母逝我梁母發我笱我躬不閲遑¶
　恤我後蓋比詞也(輯録王氏曰母逝梁發笱者太子/放逐而其憂終不忘國也我躬不)¶
　(閲遑恤我後者無/如之何自歎之辭)東萊吕氏曰唐徳宗將廢太子而¶
<pb:KR1c0030_WYG_014-15b>¶
　立舒王(輯録舒王/徳宗姪)李泌諫之且曰願陛下還宫勿露¶
　此意左右聞之將樹功於舒王太子危矣此正君子¶
　無易由言耳屬于垣之謂也小弁之作太子既廢矣¶
　而猶云爾者蓋推本亂之所由生言語以為階也(引/徳)¶
　(宗事見未發以前當如此蓋以證前四句之意也○/輯録輔氏曰此章則總其始終言之申后之黜宜臼)¶
　(之逐雖主於褒姒伯服之䜛意者幽王之昏暴必先/嘗泄此意於言語之間故其左右得以附㑹而成之)¶
　(自古如是多矣東萊先生以為推本其亂之所由生/言語以為階者是也無逝我梁以下四句則事已决)¶
　(後絶意/之辭耳)¶
<pb:KR1c0030_WYG_014-16a>¶
　　小弁八章章八句(一章怨慕也二章自怨也三章/又為怨慕之辭四章無所㡳止)¶
　　　(五章無所聊生則又為自怨之辭六章七章則/怨及其親而怨之中不忘於慕也至八章無逝)¶
　　　(我梁以下始為絶意之詞云何増釋許氏曰篇/内五心之憂矣一曰云如之  其詞尚緩二曰)¶
　　　(疢如疾首則切於身矣三曰不遑假寐則書夜/無冇休止四曰寧莫之知則無所告訴而倉卒)¶
　　　(急迫故終之/以涕隕也)¶
　　　幽王娶於申生太子宜臼後得褒姒而惑之生¶
　　　子伯服信其讒黜申后逐宜臼而宜臼作此以¶
　　　自怨也序以為太子之傅述太子之情以為是¶
<pb:KR1c0030_WYG_014-16b>¶
　　　詩不知其何所據也傳曰髙子曰小弁小人之¶
　　　詩也孟子曰何以言之曰怨曰固哉髙叟之為¶
　　　詩也(輯録固謂執滯不/通也為猶治也)有人於此越人關(音/彎)弓¶
　　　而射(音/石)之則已談笑而道之無他疏之也其兄¶
　　　關弓而射之則已垂涕泣而道之無他戚之也¶
　　　小弁之怨親親也親親仁也(輯録親親之/心仁之發也)固矣¶
　　　夫髙叟之為詩也(兄射其弟以比幽王棄子涕/泣道之以比太子怨詞戚之)¶
　　　(之心即親親之仁也若小弁不怨則疏其親矣/可乎哉惟其慕之所以怨之小弁之可取者正)¶
<pb:KR1c0030_WYG_014-17a>¶
　　　(以此/耳)曰凱風何以不怨曰凱風親之過小者也¶
　　　小弁親之過大者也親之過大而不怨是愈疏¶
　　　也親之過小而怨是不可磯也愈疏不孝也不¶
　　　可磯亦不孝也(微激之而遽怒放逺之/而遂忘均為不孝也)孔子曰¶
　　　舜其至孝矣五十而慕(旻天之怨怨己也小弁/之怨始於怨已而終則)¶
　　　(怨其親也不得乎親而談笑道之則其心恝然/矣不必計其怨之同異也所可惜者小弁之親)¶
　　　(親一時之慕爾使能即此良心以致終身之慕/則戍申戍甫豈遂至於忘其親乎孟子論是詩)¶
　　　(無貶詞毛傳引之集傳用之以見孔子録之之/故也輯録朱子曰言舜猶怨慕小弁之怨不為)¶
<pb:KR1c0030_WYG_014-17b>¶
　　　(不孝也解頤曰小弁之詩處父子之變白華之/詩處夫婦之變聖人備録於經所以著周室禍)¶
　　　(敗之由又以見天理民彛之不容泯也然嘗考/之小弁之詩其前六章皆興白華之詩其八章)¶
　　　(皆比小弁之詞婉而切猶有望之之意處父子/之間則然也白華之詞簡而荘不無責之之意)¶
　　　(處夫婦間/則然也)¶
悠悠昊天曰父母且(子餘/反)無罪無辜亂如此憮(火呉/反)昊¶
天已威(叶紂/胃反)予慎無罪(叶音/悴)昊天泰憮予慎無辜¶
　賦也悠悠逺大之貌且語詞憮大也已泰皆甚也慎¶
　審也○大夫傷於讒無所控告而訴之於天曰悠悠¶
<pb:KR1c0030_WYG_014-18a>¶
　昊天為人之父母胡為使無罪之人遭亂如此其大¶
　也昊天之威已甚矣我審無罪也昊天之威甚大矣¶
　我審無辜也此自訴而求免之詞也(輯録嚴氏曰首/章傷已被讒也)¶
○亂之初生僣(側䕃/反)始既涵(音/含)亂之又生君子信讒君¶
子如怒(叶奴/五反)亂庶遄(市專/反)沮(慈吕/反)君子如祉(音/耻)亂庶遄¶
已¶
　賦也僣始不信之端也涵容受也君子指王也遄疾¶
　沮止也祉猶喜也○言亂之所以生者由讒人以不¶
<pb:KR1c0030_WYG_014-18b>¶
　信之言始入而王涵容不察其真偽也亂之又生者¶
　則既信其讒言而用之矣君子見讒人之言若怒而¶
　責之則亂庶幾遄沮矣見賢者之言若喜而納之則¶
　亂庶幾遄已矣今涵容不斷讒信不分是以讒者益¶
　勝而君子益病也(容不當容則讒來而造亂用不當/用則讒行而益亂若喜怒以正遏)¶
　(惡揚善則讒無從/生亂無從起矣)蘇氏曰小人為讒於其君必以漸¶
　入之其始也進而嘗之君容之而不拒知言之無忌¶
　於是復進既而君信之然後亂成(輯録嚴氏曰次章/言亂生於讒讒生)¶
<pb:KR1c0030_WYG_014-19a>¶
　(於優柔不斷所謂懐狐疑之心者來讒賊之口持不/斷之意者開羣枉之門也今忠讒不分是以邪正混)¶
　(淆是非易位/而亂天下也)¶
○君子屢盟(叶謨/渾反)亂是用長(丁丈反叶/直良反)君子信盗亂是¶
用暴盗言孔甘亂是用餤(音/談)匪其止共(音/恭)維王之卭(其/恭)¶
(反/)¶
　賦也屢數(音/朔)也盟邦國有疑則殺牲㰱(音/霎)血告神以¶
　相要(平/聲)束也(輯録周禮司盟註曰盟者書其辭於䇿/殺牲取血㰱其牲加書於上而理之有)¶
　(疑不協也李氏曰考之春秋傳如伯有之亂鄭伯與/其臣下盟蓋盟者生於君臣相疑而致也㰱歠也盟)¶
<pb:KR1c0030_WYG_014-19b>¶
　(者以血塗/口旁曰㰱)盗指讒人也餤進卭病也○言君子不能¶
　已亂而屢盟以相要則亂是用長矣君子不能堲(輯/録)¶
　(舜典朕堲讒説殄行/蔡氏傳堲疾也音即)讒而信盗以為虐則亂是用暴¶
　矣讒言之美如食之甘使人嗜之而不厭則亂是用¶
　進矣然此讒人不能供其職事徒以為王之病而已¶
　(増釋呉師道所謂亂是用長是用暴是用餤皆進進/不已之意共亦訓進此言若不止所進則維王之病)¶
　(矣是承上意/而總言之)夫良藥苦口而利於病忠言逆耳而利¶
　於行維其言之甘而悦焉則其國豈不殆哉(不能止/讒而喜)¶
<pb:KR1c0030_WYG_014-20a>¶
　(聽讒則讒為亂階必/矣以申上章之意也)¶
○奕奕寢廟君子作之秩秩大猷聖人莫之他人有心¶
予忖(七損/反)度(音/鐸)之躍躍(他厯/反)毚(士咸/反)兔遇犬獲(叶黄/郭反)之¶
　興而比也奕奕大也秩秩序也猷道莫定也躍躍跳¶
　疾貌毚狡也○奕奕寢廟則君子作之秩秩大猷則¶
　聖人莫之以興他人有心則予得而忖度之(寝廟難/作而君)¶
　(子能作之大猷難定而聖人能定之人各有心/難忖度也而我能忖度之此以能所難能為興)而又¶
　以躍躍毚兎遇犬獲之比焉反覆興比以見讒人之¶
<pb:KR1c0030_WYG_014-20b>¶
　心我皆得之不能隠其情也(以二事為興言得讒人/之心若難以犬獲兎為)¶
　(比言得讒人之心甚易也輯録朱子曰詩人所見極/大如此章本意只是惡巧言讒譛之人却以奕奕寝)¶
　(廟秩秩大猷起興便見其所見極大形於言者無非/義理之極致也潘時舉對云此亦是先王之澤未泯)¶
　(禮義根於其心故其形於/是言者自無非義理也)¶
○荏(而甚/反)染柔木君子樹(叶上/主反)之往來行言心焉數(所/主)¶
(反/)之蛇蛇(以支/反)碩言出自口(叶孔/五反)矣巧言如簧顔之厚¶
(叶胡/五反)矣¶
　興也荏染柔貌柔木桐梓之屬可用者也行言行道¶
<pb:KR1c0030_WYG_014-21a>¶
　之言也數辨也蛇蛇安舒也碩大也謂善言也顔厚¶
　者頑不知耻也○荏染柔木則君子樹之矣(輯録樹/植也)¶
　往來行言則心能辨之矣(柔木皆可用故君子樹之/人言有讒信不同則未必)¶
　(皆可用也故以其心辨之/此用處置事理不同為興)若善言出於口者宜也巧¶
　言如簧則豈可出於口哉(輯録解頤曰詳審而不暴/質實而無偽善言也阿徇)¶
　(以為容逢迎以為悦巧言也真氏/曰憸巧之言悦耳人聽如笙簧然)言之徒可羞愧而¶
　彼顔之厚不知以為耻也孟子曰為機變之巧者無¶
　所用耻焉其斯人之謂與(我得其心彼不知耻所以/足上章之意○増釋吳師)¶
<pb:KR1c0030_WYG_014-21b>¶
　(道曰蛇蛇安舒正對顔厚而言巧言者自欺之心逹/於靣終有不可得而掩者其顔豈得不厚乎上章第)¶
　(五句六句以見能得讒人之情此章第三句/四句至末三句又以深見讒人之狀言也)¶
○彼何人斯居河之麋(音/眉)無拳(音/權)無勇職為亂階(叶居/溪反)¶
既微且尰(市勇/反)爾勇伊何為猶將多爾居徒幾(音紀叶/居希反)¶
何¶
　賦也何人斥讒人也此必有所指矣賤而惡(烏故/反)之¶
　故為不知其姓名而曰何人也斯語辭也水草交謂¶
　之麋(見秦風/蒹葭篇)拳力階梯也□(音/限)瘍(音/羊)為微腫足為尰¶
<pb:KR1c0030_WYG_014-22a>¶
　(輯録孔氏曰郭璞云□脚脛也瘍瘡/也膝脛之下有瘡腫是渉水所為)猶謀將大也○¶
　言此讒人居下濕之地雖無拳勇可以為亂而讒口¶
　交闘專為亂之階梯又有微腫之疾亦何能勇哉而¶
　為讒謀則大且多如此是必有助之者矣然其所與¶
　居之徒衆幾何人哉言亦不能甚多也(為惡者弱黨/惡者寡是亦)¶
　(無足畏也鄙/而賤之之詞)¶
　　巧言六章章八句(輔氏曰四章五章謂讒言易辨/六章謂讒人易除愚謂三章以)¶
　　　(前刺聽讒者五章以後刺造讒者訴増釋許氏/曰夫人既被讒終篇末嘗有怨懟  斥之語拳)¶
<pb:KR1c0030_WYG_014-22b>¶
　　　(拳專以欲諷上之審聽而五章且以開讒人之/迷不自憂其身而惟憂天下之亂不惡怒其人)¶
　　　(而發其羞耻之心/詩人之忠厚如此)¶
　　　以五章巧言二字名篇¶
彼何人斯其心孔艱(叶居/銀反)胡逝我梁不入我門(叶眉/貧反)伊¶
誰云從維暴之云¶
　賦也何人亦若不知其姓名也孔甚艱險也我舊説¶
　以為蘇公也暴暴公也皆畿内諸侯也○舊説暴公¶
　為卿士而譛蘇公故蘇公作詩以絶之然不欲直斥¶
<pb:KR1c0030_WYG_014-23a>¶
　暴公故但指其從行者而言彼何人者其心甚險胡¶
　為往我之梁(輯録歐陽氏曰魚梁者古/人營生之具詩屢言之)而不入我之¶
　門乎(似詩之/作以此)既而問其所從則暴公也夫以從暴公¶
　而不入我門則暴公之譛已也明矣但舊説於詩無¶
　明文可考未敢信其必然耳(輯録輔氏曰首二句責/之也而不為已甚之辭)¶
　(中二句疑之也而猶冇望之之意末二句始明言之/而其情既不得而遁然亦無忿懟之辭可謂忠厚矣)¶
○二人從行誰為此禍(胡果/反)胡逝我梁不入唁我始者¶
不如今云不我可¶
<pb:KR1c0030_WYG_014-23b>¶
　賦也二人暴公與其徒也唁弔失位也○言二人相¶
　從而行不知誰譛已而禍之乎(輯録輔氏曰雖已明/知其人之譛已而猶)¶
　(為不知/之辭)既使我得罪矣而其逝我梁也又不入而唁¶
　我汝始者與我親厚之時豈嘗如今不以我為可乎¶
○彼何人斯胡逝我陳我聞其聲不見其身不愧于人¶
不畏于天(叶鐵/因反)¶
　賦也陳堂塗也堂下至門之徑也○在我之陳則又¶
　近矣聞其聲而不見其身言其蹤跡之詭秘也不愧¶
<pb:KR1c0030_WYG_014-24a>¶
　于人則以人為可欺也天不可欺女獨不畏于天乎¶
　柰何其譛我也(首章疑之二章三章微責之輯録輔/氏曰人或可欺而天其可欺乎爾獨)¶
　(不畏于天而譛我如是也古人責人往往至天而/極如雨無正所謂胡不相畏不畏于天亦是意也)¶
○彼何人斯其為飄風(叶孚/愔反)胡不自北胡不自南(叶尼/心反)¶
胡逝我梁祗(音/支)攪(交卯/反)我心¶
　賦也飄風暴風也攪擾亂也○言其往來之疾若飄¶
　風然自北自南則與我不相值也今則逝我之梁則¶
　適所以攪亂我心而已(輯録適所/以訓祗字)¶
<pb:KR1c0030_WYG_014-24b>¶
○爾之安行亦不遑舍(叶啇/居反)爾之亟(紀力/反)行遑脂爾車¶
壹者之來云何其盱(况于/反)¶
　賦也安徐遑暇舍息亟疾盱望也字林云盱張目也¶
　易曰盱豫悔(輯録豫六三爻本義曰盱上視也隂不/中正而近於四四為卦主故六三上視)¶
　(於四而下溺於/豫宜有悔者也)三都賦云盱衡而語是也(眉上曰衡/謂舉目揚)¶
　(眉也左太冲賦/本作盱衡而誥)○言爾平時徐行猶不暇息而况亟¶
　行則何暇脂其車哉今脂其車則非亟也乃託以亟¶
　行而不入見我則非其情矣何不一來見我如何使¶
<pb:KR1c0030_WYG_014-25a>¶
　我望汝之切乎¶
○爾還而入我心易(以䜴反叶/以支反)也還而不入否難知也¶
壹者之來俾我祗也¶
　賦也還反易説(音/悦)祗安也(輯録祗/當作祁)○言爾之往也既¶
　不入我門矣儻還而入則我心猶庶乎其説也還而¶
　不入則爾之心我不可得而知矣何不一來見我而¶
　使我心安乎(輯録李氏曰亦以見讒/譛之人愧不敢來也)董氏曰是詩至¶
　此其詞益緩若不知其為譛矣(此三章一意又皆反/覆以其不見為疑也)¶
<pb:KR1c0030_WYG_014-25b>¶
○伯氏吹壎(况袁/反)仲氏吹箎(音/池)及爾知貫諒不我知出¶
此三物以詛(側助/反)爾斯(叶先/齎反)¶
　賦也伯仲兄弟也俱為王臣則有兄弟之義矣樂器¶
　土曰壎大如鵝子鋭上平底似稱(去/聲)錘六孔(輯録孔/氏曰壎)¶
　(周禮小師職作塤古今/字異耳注云燒土為之)竹曰箎長尺四寸圍三寸七¶
　孔一孔上出徑三分凡八孔横吹之如貫如繩之貫¶
　物也言相連屬(音/燭)也諒誠也三物犬豕雞也刺其血¶
　以詛盟也(輯録周禮疏盟是盟将來詛是詛/過往釋文以禍福之言相要曰詛)○伯氏¶
<pb:KR1c0030_WYG_014-26a>¶
　吹壎而仲氏吹箎言其心相親愛而聲相應和(並去/聲)¶
　也(親愛以伯仲言/應和以塤箎言)與汝如物之在貫(如物在貫言無/間也伯仲塤箎)¶
　(相與如此可/謂無間矣)豈誠不我知而譛我哉苟曰誠不我知¶
　則出此三物以詛之可也(此章始言其譛已也昔者/知我今者譛我與二章之)¶
　(意相應/而加詳)¶
○為鬼為蜮(音/域)則不可得有靦(土典/反)面目視人罔極作¶
此好歌以極反側¶
　賦也蜮短狐也江淮水皆有之能含沙以射水中人¶
<pb:KR1c0030_WYG_014-26b>¶
　影其人輙病而不見其形也(輯録孔氏曰蜮如鼈二/足陸機云一名射影含)¶
　(沙射影其瘡如疥埤雅曰冇長角横在口前如弩擔/臨其角端曲如上弩以氣為矢因水勢以射人俗呼)¶
　(水弩鵝/能食之)靦面見人之貌也好善也反側反覆不正直¶
　也○言汝為鬼為蜮則不可得而見矣女乃人也靦¶
　然有面目與人相視無窮極之時豈其情終不可測¶
　哉是以作此好歌以究極爾反側之心也(此章乃正/言以責之)¶
　(輯録王氏曰作此詩将以絶之而/曰好歌者有欲其悔悟之心焉爾)¶
　　何人斯八章章六句¶
<pb:KR1c0030_WYG_014-27a>¶
　　　此詩與上篇文意相似疑出一手但上篇先刺¶
　　　聽者此篇專責讒人耳王氏曰暴公不忠於君¶
　　　不義於友所謂大故也故蘇公絶之然其絶之¶
　　　也不斥暴公言其從行而已不著其譛也示以¶
　　　所疑而已既絶之矣而猶告以壹者之來俾我¶
　　　祗也蓋君子之處已也忠其遇人也恕使其由¶
　　　此悔悟更以善意從我固所願也雖其不能如¶
　　　此我固不為已甚豈若小丈夫然哉一與人絶¶
<pb:KR1c0030_WYG_014-27b>¶
　　　則醜詆固拒(輯録醜惡詆廣韻注呰也/呰音訾口毁也固堅也)唯恐其¶
　　　復合也¶
萋(七西/反)兮斐(孚匪/反)兮成是貝錦彼譛人者亦已大(音/泰)甚¶
(食荏/反)¶
　比也萋斐小文之貌貝水中介蟲也有文彩似錦(輯/録)¶
　(孔氏曰錦而連貝故知為貝之文其文彩之異小大/之殊甚衆占者貨貝是也埤雅曰錦文如貝謂之貝)¶
　(錦貝中肉如科斗而有首尾/以其背用謂之貝貝皆背也)○時冇遭讒而被宫刑¶
　為巷伯者作此詩(輯録曹氏曰注云寺之言侍也正/内路寝也侍王於路寝之内盖奄)¶
<pb:KR1c0030_WYG_014-28a>¶
　(人也巷永巷也内人之所居伯長也其官/為寺人而職長永巷故寺人而稱巷伯焉)言因萋斐¶
　之形而文致之以成貝錦以比讒人者因人之小過¶
　而飾成大罪也彼為是者亦已太甚矣(輯録嚴氏曰/甚之者言為)¶
　(禍痛深疾/之之辭)¶
○哆(昌者/反)兮侈(尺是/反)兮成是南箕彼譛人者誰適(丁厯/反下)¶
(同/)與謀(叶謨/悲反)¶
　比也哆侈微張之貌南箕四星二為踵二為舌(輯録/通釋)¶
　(曰即箕星也常見/於南方故謂南箕)其踵狹而舌廣則大張矣(前章言/文致之)¶
<pb:KR1c0030_WYG_014-28b>¶
　(以成其罪此章言/張大之以成其罪)適主也誰適與謀言其謀之閟也¶
　(輯録閟音秘幽深也解頤曰萋斐以成貝錦喻讒人/者能因細小而飾成大罪也哆侈以成南箕喻讒人)¶
　(者能因疑似而搆成實罪也始則以小而成大終/則以虚而為實此讒人者所以能傾人之家國也)¶
○緝緝(七立/反)翩翩(音篇叶/批賔反)謀欲譛人慎爾言也謂爾不¶
信(叶斯/人反)¶
　賦也緝緝口舌聲或曰緝緝人之罪也或曰有條理¶
　貌皆通翩翩往來貌譛人者自以為得意矣然不慎¶
　爾言聽者有時而悟且将以爾為不信矣(輯録觧頤/曰緝緝者)¶
<pb:KR1c0030_WYG_014-29a>¶
　(如麻之績繼續而不已也翩翩者如鳥之飛往來而/自得也譛之初行既以不信而加諸人言之不慎亦)¶
　(将以不信而責/於汝戒之也)¶
○捷㨗幡幡(芳煩反叶/芬邅反)謀欲譛言豈不爾受既其女(音/汝)¶
遷¶
　賦也捷捷儇(血平/聲)利貌幡幡反覆貌王氏曰上好譛¶
　則固將受女然好譛不已則過譛之禍亦既遷而及¶
　女矣(輯録嚴氏曰汝能譛人人亦/能譛汝其禍捋遷及汝矣)曽氏曰上章及此¶
　皆忠告之詞(輯録輔氏曰慎爾言也謂爾不信自譛/者而言也豈不爾受既其女遷自聽者)¶
<pb:KR1c0030_WYG_014-29b>¶
　(而言也皆所必至之理故以之忠告於為譛者庶乎/其知所畏而不敢肆耳解頤曰好譛之初固惟汝之)¶
　(受好譛不已又捋於汝/乎遷亦戒之之詞也)¶
○驕人好好勞人草草蒼天蒼天(叶鐵/因反)視彼驕人矜此¶
勞人¶
　賦也好好樂也草草憂也驕人譛行而得意勞人遇¶
　譛而失度其狀如此(輯録王氏狀上有情字輔氏曰/視彼驕人庶乎有以抑遏沮止)¶
　(之也矜此勞人庶乎/有以扶持慰安之也)¶
○彼譛人者(叶掌/與反)誰適與謀(叶滿/補反)取彼譛人投畀豺(士/皆)¶
<pb:KR1c0030_WYG_014-30a>¶
(反/)虎豺虎不食投畀有北有北不受(叶承/呪反)投畀有昊(叶/許)¶
(候/反)¶
　賦也再言彼譛人者誰適與謀者甚嫉之故重言之¶
　也或曰衍(去/聲)文也投棄也(輯録畀付與也説/文豺狼屬狗聲)北北方¶
　寒凉不毛之地也(輯録通釋曰窮北之地多寒不生/草木五榖投棄讒人於彼使凍饑)¶
　(之/也)不食不受言䜛譛之人物所共惡(烏故/反)也昊昊天¶
　也投畀昊天使制其罪(輯録制斷/也正也)○此皆設言以見¶
　欲其死亡之甚也故曰好賢如緇衣惡惡(下如/字)如巷¶
<pb:KR1c0030_WYG_014-30b>¶
　伯(一者好之之至/一者惡之之至)¶
○楊園之道猗(於綺/反)于畝丘(叶法/竒反)寺人孟子作為此詩¶
凡百君子敬而聽之¶
　興也楊園下地也(楊者近水之木宜下/隰故楊園為下地)猗加也(加者/出其)¶
　(上/也)畝丘髙地也(畝田之壟也丘如/田壟故曰畝丘)寺人内小臣(輯録/周禮)¶
　(天官屬注寺之/言侍也又音侍)蓋以讒被宫而為此官也孟子其字¶
　也○楊園之道而猗于畝丘以興賤者之言或有補¶
　於君子也(卑可升髙有下可益/上之意故以為興)蓋譛始於微者而其¶
<pb:KR1c0030_WYG_014-31a>¶
　漸將及於大臣也故作詩使聽而謹之也劉氏曰其¶
　後王后太子及大夫果多以讒廢者(輯録董氏曰幽/王之世大臣傷)¶
　(於讒者如蘇公小臣傷於讒如寺人孟子則上下其/得以免乎通釋曰劉氏此言蓋從小序以此為幽王)¶
　(時詩也集傳既引其説而未嘗明/言其為幽王詩讀者當自得之)¶
　　巷伯七章四章章四句一章五句一章八句一章¶
　　六句(一章二章責之三章四章誨之五章怨而訴/之六章深思而痛疾之七章則言作詩以為)¶
　　　(君子之戒也輯録陳定宇曰巧言何人斯巷伯/三篇其述讒言之禍與讒人之情狀可謂極矣)¶
　　　巷是宫内道名秦漢所謂永巷是也(輯録三輔/黄圖曰永)¶
<pb:KR1c0030_WYG_014-31b>¶
　　　(長也宫中長巷幽閉宫女之有罪者武/帝時改為掖庭置獄焉謂之掖庭詔獄)伯長也¶
　　　主宫内道官之長即寺人也故以名篇班固司¶
　　　馬遷賛云迹其所以自傷悼小雅巷伯之倫其¶
　　　意亦謂巷伯本以被譛而遭刑也(司馬遷以救/李陵而得罪)¶
　　　(下蠶室輯録孔氏曰司馬遷以良史之才所坐/非罪及其刋述典墳詞多慷慨是以班固云小)¶
　　　(雅巷伯/之倫焉)而楊氏曰寺人内侍之微者出入於王¶
　　　之左右親近於王而日見之宜無間(去/聲)之可伺¶
　　　矣今也亦傷於讒則疎逺者可知故其詩曰凡¶
<pb:KR1c0030_WYG_014-32a>¶
　　　百君子敬而聽之使在位知戒也其説不同然¶
　　　亦有理姑存於此云(被讒而遭刑則見讒能禍/人以寺人而遭讒則見讒)¶
　　　(能間人○已上三篇皆/刺讒者之詩故相屬)¶
習習谷風維風及雨將恐(邱勇/反)將懼維予與女(音/汝)將安¶
將樂(音/洛)女轉棄予(叶演/女反)¶
　興也習習和調貌谷風東風也將且也恐懼謂危難¶
　(去/聲)憂患之時也○此朋友相怨之詩故言習習谷風¶
　則維風及雨矣將恐將懼之時則維予與女矣(風雨/相須)¶
<pb:KR1c0030_WYG_014-32b>¶
　(所以興維/予與女也)柰何將安將樂而女轉棄予哉(患難則相/保安樂則)¶
　(相遺此無恒/心之人也)¶
○習習谷風維風及頽(徒雷/反)將恐將懼寘(之䜴/反)予于懐¶
(叶胡/隈反)將安將樂棄予如遺(叶夷/回反)¶
　興也頽風之焚輪者也(焚輪旋轉之貌迴風從上下/謂之頽頽下也輯録爾雅焚)¶
　(輪謂之頽注暴風從上下鄭樵曰焚輪自上而/下一説焚輪亦當時方言迴風為飄注旋風也)寘與¶
　置同置于懐親之也如遺忘去而不復存省(悉井/反)也¶
　(頽則暴而易散所以興棄予如遺也○首章以物之/相須興人之相與則後二句在興外此章以物之不)¶
<pb:KR1c0030_WYG_014-33a>¶
　(常興人之無常則/盡一章而興之)¶
○習習谷風維山崔(徂回/反)嵬(五回/反)無草不死無木不萎¶
(叶於/回反)忘我大徳思我小怨(叶韻/未詳)¶
　比也崔嵬小巔也○習習谷風維山崔嵬則風之所¶
　被者廣矣然猶無不死之草無不萎之木(輯録萎音/逶草木枯)¶
　况於朋友豈可以忘大徳而思小怨乎(谷風生物之/功甚大也而)¶
　(猶有所憾功之難全固然也恩施雖厚而不能無不/足蓋若此矣忘大徳思小怨則責人之不恕也故此)¶
　(章為比而與/上二章不同)或曰興也(以谷風生物興大徳以草死/木萎興小怨謂興體亦可也)¶
<pb:KR1c0030_WYG_014-33b>¶
　(此蓋謂之比則重在忘字與思字謂之興則重在大/徳小怨字○增釋許氏曰傳意謂谷中之風而及於)¶
　(崔嵬之山是所被者廣矣風本生物者也而草木不/免於萎死是天地之功亦有所不足也而况於朋友)¶
　(豈無小過哉當存大義而全交道可/也今乃忘我大徳而思我小怨乎)¶
　　谷風三章章六句(一章二章怨其始合而終暌三/章怨其不當以此而見暌也谷)¶
　　　(風蓋與伐木為反對終和且平則無谷風之怨/矣輯録吕氏曰急則相求緩則相棄恩厚不知)¶
　　　(怨小必記皆/小人之交也)¶
蓼蓼(音/六)者莪(五河/反)匪莪伊蒿(呼毛/反)哀哀父母生我劬勞¶
　比也蓼長大貌莪美菜也蒿賤草也○人民勞苦孝¶
<pb:KR1c0030_WYG_014-34a>¶
　子不得終養(去/聲)而作此詩言昔謂之莪而今非莪也¶
　特蒿而已以比父母生我以為美材可頼以終其身¶
　而今乃不得其養以死於是乃言父母生我之劬勞¶
　而重自哀傷也(輯録嚴氏曰始生謂莪長大為蒿為/莪猶可食為蒿則無用喻父母生長)¶
　(我身至于長大乃是無用之子不能/終養也此孝子自怨其身之辭也)¶
○蓼蓼者莪匪莪伊蔚(音/尉)哀哀父母生我勞瘁(似醉/反)¶
　比也蔚牡菣(去刃/反)也三月始生七月始華如胡麻華¶
　而紫赤八月為角似小豆角鋭而長瘁病也(已上二/章先𤼵)¶
<pb:KR1c0030_WYG_014-34b>¶
　(哀慕/之意)¶
○缾之罄(音/慶)矣維罍之耻鮮(息淺/反)民之生不如死之久¶
(叶舉/里反)矣無父何怙無母何恃出則銜恤入則靡至¶
　比也缾小罍大皆酒器也罄盡鮮寡恤憂靡無也¶
　言缾資於罍而罍資缾(缾以泄之罍以蓄/之二者交相頼也)猶父母與¶
　子相依為命也故缾罄矣乃罍之耻猶父母不得其¶
　所乃子之責(缾取給於罍親仰給於子理相似也而/輯録通釋曰缾罍但取其相資之義)¶
　(不取義於缾/罍之小大也)所以窮獨之民生不如死也(輯録下四/句又所以)¶
<pb:KR1c0030_WYG_014-35a>¶
　(實此/二句)蓋無父則無所怙無母則無所恃是以出則中¶
　心銜恤入則如無所歸也(此章備極哀慕之情輯録/輔氏曰玩此四句真能道)¶
　(孝子之情非身履而/親厯之不知其味也)¶
○父兮生我母兮鞠我拊(音/撫)我畜(喜六/反)我長(丁丈/反)我育¶
我顧我復我出入腹我欲報之徳昊天罔極¶
　賦也生者本其氣也鞠畜皆養也拊拊循也(輯録史/記拊循)¶
　(其民劉執中曰防/其驚也則拊之)育覆(孚救/反)育也(輯録禮記/煦嫗覆育)顧旋視¶
　也(輯録孔氏曰謂/去之而反顧也)復反覆也(輯録嚴氏曰復謂顧之/又顧反覆不能暫捨也)¶
<pb:KR1c0030_WYG_014-35b>¶
　腹懐抱也罔無極窮也○言父母之恩如此欲報之¶
　以徳而其恩之大如天無窮不知所以為報也(此章/極言)¶
　(父母之恩如此以發上文劬勞勞瘁之意輯録嚴氏/曰父生母鞠此總言我身是父母所生養下乃詳言)¶
　(父母之恩勤也謝氏曰天生萬物其恩無窮萬物無/能報其恩者父母生子其恩如天之無窮子亦無可)¶
　(以報其/恩者)¶
○南山烈烈飄風發發民莫不榖我獨何害(叶音/曷)¶
　興也烈烈髙大貌發發疾貌榖善也○南山烈烈則¶
　飄風發發矣民莫不善而我獨何為遭此害也哉(山/髙)¶
<pb:KR1c0030_WYG_014-36a>¶
　(大則風亦疾民莫不榖則我當與之皆善也而獨遭/此害何哉此以物理之齊興人事之不齊亦反其意)¶
　(以為/興也)¶
○南山律律飄風弗弗(叶分/聿反)民莫不榖我獨不卒¶
　興也律律猶烈烈也弗弗猶發發也卒終也言終養¶
　也(此與上章重自哀痛/以申不得終養之意)¶
　　蓼莪六章四章章四句二章章八句¶
　　　晉王裒以父死非罪每讀詩至哀哀父母生我¶
　　　劬勞未嘗不三復流涕受業者為廢此篇詩之¶
<pb:KR1c0030_WYG_014-36b>¶
　　　感人如此(王裒父儀事魏將軍司馬昭昭與吴/人戰敗問曰戰而敗績誰任其咎儀)¶
　　　(曰責在元帥昭怒斬之集傳引此以明詩之用/輯録李氏曰凱風母不安其室之詩也小弁太)¶
　　　(子見棄之詩也蓼莪孝子不得終養之詩也故/其咎責怨慕哀痛如此苟不為母所棄不為父)¶
　　　(所逐不困於行役而得終養則其歡欣可知矣/觀詩者當以此類求之解順曰孝子行役不得)¶
　　　(以養其父母而形於嘆詠者如陟岵鴇羽皆是/也而蓼莪之詩獨使人誦之者流涕鳴咽而不)¶
　　　(能止何也曰陟岵鴇羽思念於父母尚存之日/蓼莪之詩感傷於父母既没之後噫彼父母俱)¶
　　　(存者猶未知是詩之悲也若父母既没誦/是詩而不三復流涕者是亦非人子也)¶
有饛(音/蒙)簋(音/軌)飱(音/孫)有捄(音/求)&KR0068;匕(必履/反)周道如砥(之履/反)其¶
<pb:KR1c0030_WYG_014-37a>¶
直如矢君子所履小人所視(叶善/止反)睠(音/眷)言顧之潸(所姦/反)¶
焉出涕(音/體)¶
　興也饛滿簋貌飱熟食也(輯録孔氏曰/禮簋盛黍稷)捄曲貌棘匕¶
　以棘爲七所以載鼎肉而升之於俎也(輯録孔氏曰/雜記匕用桑)¶
　(長三尺喪祭也吉祭及賔客之七則用棘古之祭祀/享食必體觧其肉之胖既大故賔用匕載之謂出之)¶
　(於鼎升之於俎也/胖音判牲之半體)砥礪石言平也矢言直也君子在¶
　位履行小人下民也睠反顧也潸涕下貌○序以為¶
　東國困於役而傷於財譚大夫作此以告病(輯録孔/氏曰譚)¶
<pb:KR1c0030_WYG_014-37b>¶
　(國在京/師之東)言有饛簋飱則有捄棘匕周道如砥則其直¶
　如矢(此固宜為無義之興但簋飱饛然突而不平周/道則平如砥也&KR0068;匕捄然曲而不直周道則直)¶
　(如矢也以突興平以曲興直相因/之義或然是用存之以備一説)是以君子履之而¶
　小人視焉(適周之道既平且直乃人所共/履共視者此蓋互文見義耳)今乃顧之¶
　而出涕者則以東方之賦役莫不由是而西輸於周¶
　也(此章首發/憫恤之意)¶
○小東大東(叶都/郎反)杼(直吕/反)柚(音/逐)其空(叶枯/郎反)糾糾葛屨可¶
以履霜佻佻(徒彫/反)公子行彼周行(叶戸/郎反)既往既來(叶六/直反)¶
<pb:KR1c0030_WYG_014-38a>¶
使我心疚(叶訖/力反)¶
　賦也小東大東東方小大之國也自周視之則諸侯¶
　之國皆在東方杼持緯者也(輯録/梭也)柚受經者也空盡¶
　也佻輕薄不柰勞苦之貌公子諸侯之貴臣也周行¶
　大路也疚病也○言東方小大之國杼柚皆已空矣¶
　至於以葛屨履霜而其貴戚之臣奔走往來不勝(音/升)¶
　其勞使我心憂而病也(既傷於財又困於役即此見/之此章指言所可憫恤之事)¶
　(輯録輔氏曰糾糾葛屨可以履霜舉其甚者言之也/以葛屨履霜則冬裘之不備可知矣既往既來則言)¶
<pb:KR1c0030_WYG_014-38b>¶
　(其來往之不一也周道一也方其盛時君子履之而/小人視焉及其衰也公子行之而人心病焉時移事)¶
　(變而人心所/感不同如此)¶
○有洌(音/列)汍(音/軌)泉(叶才/勻反)無浸穫薪契契(苦訃/反)寤歎哀我¶
憚(丁佐/反)人薪是穫薪尚可載(叶節/力反)也哀我憚人亦可息¶
也¶
　興也洌寒意也側出曰汍泉穫艾(音/刈)也契契憂苦也¶
　憚勞也尚庶幾(平/聲)也載載以歸也○蘇氏曰薪已穫¶
　矣而復(扶又/反)漬之則腐民已勞矣而復事之則病故¶
<pb:KR1c0030_WYG_014-39a>¶
　已艾則庶其載而畜之已勞則庶其息而安之(此以/愛物)¶
　(之心興愛人之心○此章則承上章之/意又舉所可憫恤之人而致願望之詞)¶
○東人之子職勞不來(音賚叶/六直仄)西人之子粲粲衣服(叶/浦)¶
(北/反)舟人之子熊羆是裘(叶渠/之反)私人之子百僚是試(叶申/之反)¶
　賦也東人諸侯之子也職專主也來慰撫也西人京¶
　師人也粲粲鮮盛貌舟人舟楫之人也熊羆是裘言¶
　富也私人私家皂𨽻之屬也僚官試用也舟人私人¶
　皆西人也(輯録觧頤曰别舟人私人言/之者舉卑賤以見其餘也)○此言賦役¶
<pb:KR1c0030_WYG_014-39b>¶
　不均羣小得志也(此又厯言所可憫恤之事而深怨/之也輯録李氏曰此章言東人之)¶
　(勞西人之逸小人得志綱/紀敗壊無復王室之舊也)¶
○或以其酒不以其漿鞙鞙(胡犬/反)佩璲(音/遂)不以其長維¶
天有漢監(古暫/反)亦有光跂(丘䜴/反)彼織女終日七襄¶
　賦也鞙鞙長貌璲瑞也(瑞玉名輯録/以瑞玉為珮)漢天河也(輯録/楊泉)¶
　(物理論漢水之精也氣𤼵而著精華/浮上宛轉隨流名曰天河一曰雲漢)跂隅貌織女星¶
　名在漢旁三星跂然如隅也(孔氏曰三星鼎足望之/跂然而成三角在天市)¶
　(垣/北)七襄未詳傳曰反也箋云駕也駕謂更(平/聲)其肆也¶
<pb:KR1c0030_WYG_014-40a>¶
　蓋天有十二次日月所止舍所謂肆也(肆謂止/舍處)經星¶
　一晝一夜左旋一周而有餘(二十八宿/謂之經星)則終日之間¶
　自卯至酉當更七次也(輯録孔氏曰在天為次在地/為辰通釋曰日月五星為緯)¶
　(其餘皆為經星經星周布與天為體所謂經星一晝/夜左旋一周天而有餘者即天之旋一周而又過一)¶
　(度者也然周天十二次一晝夜十二時則一時當厯/一次故終其晝日之問自卯至酉凡七時織女星當)¶
　(厯七/次也)○言東人或饋之以酒而西人曽不以為漿東¶
　人或與之以鞙然之佩而西人曽不以為長維天之¶
　有漢則庶乎其有以監我(輯録歐陽氏曰不言日月/之明而言雲漢之光者謂)¶
<pb:KR1c0030_WYG_014-40b>¶
　(不能下/監也)而織女之七襄則庶乎其能成文章以報我¶
　矣無所赴愬而言惟天庶乎其恤我耳(此怨其上之/弗加憫恤而)¶
　(冀天之憫恤也輯録輔氏曰侯邦供王賦役固其職/也然為王者當有以體恤之不敢易視而輕用之可)¶
　(也今也東國財力俱困易視輕用之必矣此東國之/所以怨病而愬之於天也觧頤曰酒之厚而不以為)¶
　(漿佩之鞙鞙而不以為長其出之也甚艱其視之也/甚賤蓋其意氣驕溢類如此然則貧富勞逸之不均)¶
　(吾將曷愬哉亦惟愬之於天而已漢之有光其亦能/監視我也耶織女之七襄其亦能成文章以報我也)¶
　(&KR0088;其詞之婉而不迫如/此詩之忠厚亦可見矣)¶
○雖則七襄不成報章晥(華板/反)彼牽牛不以服箱東有¶
<pb:KR1c0030_WYG_014-41a>¶
啟明(叶謨/郎反)西有長庚(叶古/郎反)有捄天畢載施之行(戸郎/反)¶
　賦也晥明星貌牽牛星名(輯録六星北方宿爾/雅謂何鼓何胡可反)服駕¶
　也箱車箱也(輯録孔氏曰兩較之間謂之/箱是車内容物之處較音角)啟明長庚¶
　皆金星也以其先日而出故謂之啟明以其後日而¶
　入故謂之長庚(輯録庚續也劉執中曰金星朝在東/所以啟日之明夕在西所以續日之)¶
　(長/)蓋金水二星常附日行而或先或後但金大水小¶
　故獨以金星為言也(輯録通釋曰金水附日而行無/定在或一在日先一在日後或)¶
　(俱在日先或俱在日後金星行在日後則晨見/而昏不見行在日先則昏見而晨又不見也)天畢¶
<pb:KR1c0030_WYG_014-41b>¶
　畢星也狀如掩兎之畢(畢長柄小網也畢八星二星/直上如柄六星曲為兩行張)¶
　(其口如/畢網也)行行列也○言彼織女不能成報我之章牽¶
　牛不可以服我之箱而啟明長庚天畢者亦無實用¶
　但施之行列而已(輯錄謝氏曰織女無織成文錦之/實牵牛無服箱之實啟明非真能)¶
　(啟日之明長庚非真能續日之長畢不可以掩捕鳥/獸不過施設於經星之行列耳皆有其名而無其實)¶
　(也/)至是則知天亦無若我何矣(此又怨夫天弗/能加憫恤也)¶
○維南有箕不可以簸(波我/反)揚維北有斗不可以挹(音/揖)¶
酒漿維南有箕載翕(許急/反)其舌維北有斗西柄之揭(音/訐)¶
<pb:KR1c0030_WYG_014-42a>¶
　賦也箕斗二星以夏秋之間見於南方(輯録通釋曰/六七月間見)¶
　(於南方者指當/時昏見為言也)云北斗者以其在箕之北也或日北¶
　斗常見不隠者也(輯録箕東方宿南斗六星在箕北/北斗七星其六在紫微垣内其一)¶
　(在外運乎天/中臨制四方)翕引也舌下二星也(箕四星在天漢之/中二為踵在上二)¶
　(為舌在下踵反在/上故曰引其舌也)南斗柄固指西若北斗而西柄則¶
　亦秋時也○言南箕既不可以簸揚糠粃北斗既不¶
　可以挹酌酒漿(輯録亦皆有其/名而無其實也)而箕引其舌反若有¶
　所吞噬斗西揭其柄反若有所挹取於東是天非徒¶
<pb:KR1c0030_WYG_014-42b>¶
　無若我何乃亦若助西人而見困甚怨之詞也(此又/言天)¶
　(弗憫恤而且若欲加害也輯録歐陽氏曰自維天冇/漢以下皆述譚人仰訴於天之詞其意言我譚人困)¶
　(於供億取資於地者皆已竭矣欲取於天又不可得/也未言箕斗非徒不可用箕反若有所噬斗反若有)¶
　(所挹取於東是皆怨諷之詞也輔氏曰二章三章以/下文意竒逸其詞雖若濶疎而意脉實相連屬作此)¶
　(詩者非唯怨得其正/其亦老於文墨者歟)¶
　　大東七章章八句(増釋許氏曰一章言上不恤下/而賦役不均也二章上四句傷)¶
　　　(於財下四句困於役三章欲得休息之意四章/言賦役不均羣小得志五章言為西人所虐視)¶
　　　(而覬天之監六/七章傳言已明)¶
<pb:KR1c0030_WYG_014-43a>¶
四月維夏(叶後/五反)六月徂暑先祖匪人胡寧忍予(叶演/女反)¶
　興也徂往也四月六月亦以夏正數(上/聲)之建已建未¶
　之月也○此亦遭亂自傷之詩言四月維夏則六月¶
　徂暑矣我先祖豈非人乎何忍使我遭此禍也(四月/維夏)¶
　(時暑方來而必以六月而去先祖忍予遭禍則禍之/來也何時始去乎暑去有時禍去無時天不忍以暑)¶
　(害人先祖忍以禍害人也亂世/之禍與暑氣酷烈同故以起興)無所歸咎之詞也(怨/先)¶
　(祖與怨天之意同/不忍斥言其上也)¶
○秋日凄凄(七西/反)百卉(許貴/反)具腓(芳菲/反)亂離瘼(音/莫)矣奚¶
<pb:KR1c0030_WYG_014-43b>¶
(家語/作奚)其適歸¶
　興也凄凄凉風也卉草腓病離憂瘼病奚何適之也¶
　○秋日凄凄則百卉具腓矣亂離瘼矣則我將何所¶
　適歸乎哉(肅殺用威則何物可免亂離為害則何處/可安草木之病者皆然人民見病者隨地)¶
　(而然也亂世之氣象與/秋之凋瘵同故以起興)¶
○冬日烈烈飄風發發民莫不榖我獨何害(叶音/曷)¶
　興也烈烈猶栗烈也發發疾貌榖善也(日寒則風疾/其氣相似也)¶
　(民榖而我害其情何不相似乎但亂則俱害矣而云/然者自傷之甚爾亂世之物情與冬之慘慽同故以)¶
<pb:KR1c0030_WYG_014-44a>¶
　(起/興)○夏則暑秋則病冬則烈言禍亂日進無時而息¶
　也(不言春者春日暄妍/與禍亂之世非類也)¶
○山有嘉卉侯栗侯梅(叶莫/悲反)廢為殘賊莫知其尤(叶于/其反)¶
　興也嘉善侯維廢變尤過也○山有嘉卉則維栗與¶
　梅矣(輯録錢氏曰通言/之則草木皆卉也)在位者變為殘賊則誰之過¶
　哉(物之美者能全其美可見也人之善者乃變而惡/不可知也物性有常人性無常此以人不如物起)¶
　(興/也)¶
○相(息亮/反)彼泉水載清載濁(叶殊/玉反)我日構禍曷云能榖¶
<pb:KR1c0030_WYG_014-44b>¶
　興也相視載則構合也○相彼泉水猶有時而清有¶
　時而濁而我乃日日遭害則曷云能善乎(泉水之濁/有時或清)¶
　(而禍亂之遭無時可已也此亦/以二者相反對而為興者也)¶
○滔滔(吐刀/反)江漢南國之紀盡瘁以仕寧莫我有(叶羽/已反)¶
　興也滔滔大水貌江漢二水名紀綱紀也謂經帶包¶
　絡之也(此有不忍/遺棄之意)瘁病也有識有也(識有猶/言顧念)○滔滔¶
　江漢猶為南國之紀今也盡瘁以仕而王何其不我¶
　有哉(輔氏曰江漢為南國之紀則是江漢之有南國/也王不我有則是自絶於下矣愚謂此以人情)¶
<pb:KR1c0030_WYG_014-45a>¶
　(不如物理為興/與江有汜同)¶
○匪鶉(徒九/反)匪鳶(以專反叶/以旬反)翰飛戾天(叶鐵/因反)匪鱣(張連/反)¶
匪鮪(于軌/反)潛逃于淵(叶一/均反)¶
　賦也(諸本作/興非)鶉鵰也(輯録埤雅日鵰能食草似/鷹而大黒色俗呼為皂鵰)鳶亦¶
　鷙鳥也其飛上薄雲漢鱣鮪大魚也○鶉鳶則能翰¶
　飛戾天鱣鮪則能潜逃于淵我非是四者則亦無所¶
　逃矣(輯録陳氏曰言雖欲髙/飛深藏而不可得也)¶
　山有蕨薇隰有杞桋(音/夷)君子作歌維以告哀(叶於/希反)¶
<pb:KR1c0030_WYG_014-45b>¶
　興也杞枸(音/苟)檵(音/訃)也(輯録本草曰枸杞一名地骨春/夏採葉秋採莖實冬採根皆可)¶
　(食/)桋赤梀(音/色)也樹葉細而岐鋭皮理錯戾好叢生山¶
　中中(去/聲)為車輞(輯録輞車之牙即輮也考工記/注輮牙也以為輪之周抱也)○山¶
　則有蕨薇隰則有杞桋君子作歌則維以告哀而已¶
　(此則託物為/無義之興)¶
　　四月八章章四句(一章至三章言禍亂日進而四/章則怨其上五章又言禍亂不)¶
　　　(息而六章又怨其上七章言/去亂無計八章言作詩告哀)¶
　　　　小旻之什十篇六十五章四百十四句¶
<pb:KR1c0030_WYG_014-46a>¶
　¶
　¶
　¶
　¶
　¶
　¶
　¶
　¶
<pb:KR1c0030_WYG_014-46b>¶
　¶
　¶
　¶
　¶
　¶
　¶
　¶
　詩經疏義㑹通卷十二¶

